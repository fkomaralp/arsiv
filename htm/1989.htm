<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml">
<head>
  <meta name="generator" content="HTML Tidy for Linux (vers 25 March 2009), see www.w3.org" />
  <meta http-equiv="Content-Type" content="text/html; charset=utf-8" />
  <meta name="Generator" content="Microsoft Word 12 (filtered)" />

  <title>1989 MEVLÂNÂ TAKVİMİ</title>
  <style type="text/css">
/*<![CDATA[*/
  <!--
  /* Font Definitions */
  @font-face
        {font-family:Helvetica; panose-1:2 11 6 4 2 2 2 2 2 4;}
  @font-face
        {font-family:Courier;   panose-1:2 7 4 9 2 2 5 2 4 4;}
  @font-face
        {font-family:"Tms Rmn"; panose-1:2 2 6 3 4 5 5 2 3 4;}
  @font-face
        {font-family:Helv;      panose-1:2 11 6 4 2 2 2 3 2 4;}
  @font-face
        {font-family:"New York";        panose-1:2 4 5 3 6 5 6 2 3 4;}
  @font-face
        {font-family:System;    panose-1:0 0 0 0 0 0 0 0 0 0;}
  @font-face
        {font-family:Wingdings; panose-1:5 0 0 0 0 0 0 0 0 0;}
  @font-face
        {font-family:"MS Mincho";       panose-1:2 2 6 9 4 2 5 8 3 4;}
  @font-face
        {font-family:Batang;    panose-1:2 3 6 0 0 1 1 1 1 1;}
  @font-face
        {font-family:SimSun;    panose-1:2 1 6 0 3 1 1 1 1 1;}
  @font-face
        {font-family:PMingLiU;  panose-1:2 2 5 0 0 0 0 0 0 0;}
  @font-face
        {font-family:"MS Gothic";       panose-1:2 11 6 9 7 2 5 8 2 4;}
  @font-face
        {font-family:Dotum;     panose-1:2 11 6 0 0 1 1 1 1 1;}
  @font-face
        {font-family:SimHei;    panose-1:2 1 6 9 6 1 1 1 1 1;}
  @font-face
        {font-family:MingLiU;   panose-1:2 2 5 9 0 0 0 0 0 0;}
  @font-face
        {font-family:Mincho;    panose-1:2 2 6 9 4 3 5 8 3 5;}
  @font-face
        {font-family:Gulim;     panose-1:2 11 6 0 0 1 1 1 1 1;}
  @font-face
        {font-family:Century;   panose-1:2 4 6 4 5 5 5 2 3 4;}
  @font-face
        {font-family:"Angsana New";     panose-1:2 2 6 3 5 4 5 2 3 4;}
  @font-face
        {font-family:"Cordia New";      panose-1:2 11 3 4 2 2 2 2 2 4;}
  @font-face
        {font-family:Mangal;    panose-1:2 4 5 3 5 2 3 3 2 2;}
  @font-face
        {font-family:Latha;     panose-1:2 11 6 4 2 2 2 2 2 4;}
  @font-face
        {font-family:Sylfaen;   panose-1:1 10 5 2 5 3 6 3 3 3;}
  @font-face
        {font-family:Vrinda;    panose-1:2 11 5 2 4 2 4 2 2 3;}
  @font-face
        {font-family:Raavi;     panose-1:2 11 5 2 4 2 4 2 2 3;}
  @font-face
        {font-family:Shruti;    panose-1:2 11 5 2 4 2 4 2 2 3;}
  @font-face
        {font-family:Sendnya;   panose-1:0 0 4 0 0 0 0 0 0 0;}
  @font-face
        {font-family:Gautami;   panose-1:2 11 5 2 4 2 4 2 2 3;}
  @font-face
        {font-family:Tunga;     panose-1:2 11 5 2 4 2 4 2 2 3;}
  @font-face
        {font-family:"Estrangelo Edessa";       panose-1:3 8 6 0 0 0 0 0 0 0;}
  @font-face
        {font-family:"Cambria Math";    panose-1:2 4 5 3 5 4 6 3 2 4;}
  @font-face
        {font-family:"Arial Unicode MS";        panose-1:2 11 6 4 2 2 2 2 2 4;}
  @font-face
        {font-family:Cambria;   panose-1:2 4 5 3 5 4 6 3 2 4;}
  @font-face
        {font-family:Calibri;   panose-1:2 15 5 2 2 2 4 3 2 4;}
  @font-face
        {font-family:Tahoma;    panose-1:2 11 6 4 3 5 4 4 2 4;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;    margin-bottom:.0001pt;  text-autospace:none;    font-size:10.0pt;       font-family:"Times New Roman","serif";}
  p.Stil4, li.Stil4, div.Stil4
        {mso-style-name:Stil4;  margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:center;      background:white;       text-autospace:none;    font-size:10.0pt;       font-family:"Arial","sans-serif";       color:blue;     font-weight:bold;}
  p.Stil5, li.Stil5, div.Stil5
        {mso-style-name:Stil5;  margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:center;      background:white;       text-autospace:none;    font-size:10.0pt;       font-family:"Arial","sans-serif";       color:blue;     font-weight:bold;}
  p.Stil6, li.Stil6, div.Stil6
        {mso-style-name:Stil6;  margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:center;      text-autospace:none;    font-size:14.0pt;       font-family:"Arial","sans-serif";       color:black;    font-weight:bold;}
  p.Stil7, li.Stil7, div.Stil7
        {mso-style-name:Stil7;  margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:center;      text-autospace:none;    font-size:10.0pt;       font-family:"Arial","sans-serif";       color:black;    font-weight:bold;}
  p.Stil8, li.Stil8, div.Stil8
        {mso-style-name:Stil8;  margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:justify;     background:white;       text-autospace:none;    font-size:10.0pt;       font-family:"Arial","sans-serif";       color:red;      font-weight:bold;       font-style:italic;}
  p.Stil9, li.Stil9, div.Stil9
        {mso-style-name:Stil9;  margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:justify;     background:white;       text-autospace:none;    font-size:10.0pt;       font-family:"Arial","sans-serif";       color:black;    font-weight:bold;       font-style:italic;}
  p.tarih, li.tarih, div.tarih
        {mso-style-name:tarih;  margin-top:6.0pt;       margin-right:0cm;       margin-bottom:6.0pt;    margin-left:0cm;        background:white;       text-autospace:none;    font-size:12.0pt;       font-family:"Times New Roman","serif";  color:black;    font-weight:bold;       font-style:italic;}
  p.balk1, li.balk1, div.balk1
        {mso-style-name:başlık1;        margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:center;      background:white;       text-autospace:none;    font-size:12.0pt;       font-family:"Times New Roman","serif";  color:black;    font-weight:bold;}
  p.Balk1Char, li.Balk1Char, div.Balk1Char
        {mso-style-name:"Başlık 1 Char";        margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:center;      text-autospace:none;    font-size:12.0pt;       font-family:"Times New Roman","serif";  color:black;    font-weight:bold;}
  span.StilArial12nkKalntalikSiyah
        {mso-style-name:"Stil Arial 12 nk Kalın İtalik Siyah";  font-family:"Times New Roman","serif";  color:red;      font-weight:bold;       font-style:italic;}
  p.StiltarihArial, li.StiltarihArial, div.StiltarihArial
        {mso-style-name:"Stil tarih + Arial";   margin-top:6.0pt;       margin-right:0cm;       margin-bottom:6.0pt;    margin-left:0cm;        background:white;       text-autospace:none;    font-size:12.0pt;       font-family:"Arial","sans-serif";       color:red;      font-weight:bold;       font-style:italic;}
  span.StilArial12nkKalnSiyah
        {mso-style-name:"Stil Arial 12 nk Kalın Siyah"; font-family:"Times New Roman","serif";  color:blue;     font-weight:bold;}
  p.Stilbalk1Arial, li.Stilbalk1Arial, div.Stilbalk1Arial
        {mso-style-name:"Stil başlık1 + Arial"; margin-top:6.0pt;       margin-right:0cm;       margin-bottom:6.0pt;    margin-left:0cm;        text-align:center;      background:white;       text-autospace:none;    font-size:12.0pt;       font-family:"Arial","sans-serif";       color:blue;     font-weight:bold;}
  span.StilArial12nkSiyah
        {mso-style-name:"Stil Arial 12 nk Siyah";       font-family:"Times New Roman","serif";  color:black;}
  span.msoIns
        {mso-style-name:"";     text-decoration:underline;      color:teal;}
  span.msoDel
        {mso-style-name:"";     text-decoration:line-through;   color:red;}
  .MsoChpDefault
        {font-size:10.0pt;}
  @page WordSection1
        {size:595.3pt 841.9pt;  margin:70.9pt 70.9pt 70.9pt 70.9pt;}
  div.WordSection1
        {page:WordSection1;}
  /* List Definitions */
  ol
        {margin-bottom:0cm;}
  ul
        {margin-bottom:0cm;}
  -->
  /*]]>*/
  </style>
  <style type="text/css">
/*<![CDATA[*/
  p.c1 {font-weight: bold}
  /*]]>*/
  </style>
</head>

<body lang="TR" xml:lang="TR">
  <p class="Stilbalk1Arial">BİSMİLLÂHİRRAHMÂNİRRAHİM</p>

  <p>Tam bir âyettir. İstiâzenin besmeleye takdi­mi de namazdan evvel taharet gibidir. Mâsivâdan tecerrüd edip Cenâb-ı Hakka yönelmek içindir.</p>

  <p>Allah'ın üçbin ismi vardır. Bunlardan bi­nini sadece meleklere, binini sadece peygam­berlere öğretmişdir. Üçyüzünü Tevrat'da, üçyüzünü İncil'de, üçyüzünü Zebur'da, doksandokuzunu da Kur'an'da zikretmiş ve birini da kendine tahsis etmişdir. Sonra bu üçbin ismin manasını besmelede dercetmişdir. Kim besme­leyi bunların mânasını bilerek söylerse Allah'ı bütün esmasıyla zikretmiş olur.</p>

  <p class="Stilbalk1Arial">MEKKE'NİN FETHİ (Miladî 630)</p>

  <p>Mekke hicretin sekizinci yılında, ramaza­nın onüçüncü gününde, cuma günü fethedildi</p>

  <p>Mekke'nin fetih sebebi: Kureyş müşrikle­rinin, Hudeybiye muahedesini bozarak peygamberimizin müttefiki ve akrabası olan Huzaa'-ları kendilerinin müttefikleri bulunan Benî Bekirlere öldürtmeleri ve Peygamberimiz tara­fından yapılan anlaşma teklifini de red etme­leri idi.</p>

  <p>Fetih günü peygamberimiz (s.a.v.) hemen Kabe'yi Muazzama'ya doğru yürüdü. Kabe görününce hemen peygamberimiz (s a.v.) tekbir alır almaz, Ashab-ı Kirâm'ın cümlesi hep bir ağızdan tekbir aldılar, tekbir sadalarıyla dağ­lar inledi.</p>

  

---

2 Ocak Pazartesi

  <p class="Stilbalk1Arial">İMAN</p>

  <p>«Ancak mü'min-i kamil o kimselerdir ki Al­lah Teâlâ zikrolunduğunda onların kalpleri korkar. Onlar üzerine Cenab-ı Hakkın ayetleri tilavet olun­duğunda onların imanları tezâyüd eder ve onlar ancak Rabblerine tefviz-i umur ederler. Ehl-i ima­nın kâmilleri o kimselerdir ki onlar üzerine farz olan namazı eda ve merzuk oldukları rızıklarından fukaraya infak ederler, işte şu evsaf-ı cami' olanlar hak ve sadık mü'minlerdir. Onlar için rabbleri indinde dereceler vardır ki hataları afv olunur ve onlar için Cennette rızık vardır ki o rızık onlar hakkında ayn-ı ikram ve tazimdir. » (Enfal Sûresi 2)</p>

  <p>Resûlullah (s.a.v.) Efendimiz Hazretleri bu­yurmuştur ki:</p>

  <p>«Cennette yüz derece vardır. Her derecenin arası yüz senelik yoldur. »</p>

  <p>Hulasa bihâkkın mü'min olabilmek Cenab-ı Allah'dan korkmak, Kur'an okundukça imanın ziyade ve kuvvet bulması ve Cenab-ı Allah'a tevek­kül ile tefviz-i umur etmek ve farz namazları eda etmek ve zekât vermeğe tevakkuf ettiği bu ayet-i celîleden faydalanmakdır.</p>

  <p>İbn-i Abbas (R A.)'dan rivayete göre Rasûlullah (S.A.V.) Efendimiz şöyle buyurmuşlardır:</p>

  <p>«Bir kulda beş haslet bulunmadıkça imanını ikmal etmiş olmaz:</p>

  <p><b>1</b> <b>- Allah'a tevekkül</b></p>

  <p><b>2</b> <b>- Allah'a tefviz-i umur</b></p>

  <p><b>3</b> <b>- Allah'ın emrine teslimiyyet</b></p>

  <p><b>4</b> <b>- Allah'ın kazasına rıza</b></p>

  <p><b>5</b> <b>- Allah'ın imtihanına sabır. »</b></p>

  

---

3 Ocak Salı

  <p class="Stilbalk1Arial">SEVDİĞİN İLE BERABERSİN</p>

  <p>Bedevi bir Arâb:</p>

  <p>-    Yâ Rasûlullah! Kıyamet ne zaman kopacak diye sormuştu.</p>

  <p>Resûl-i Ekrem (s.a.v.) bedeviye:</p>

  <p>-   Ahiret için ne hazırladın? diye sormuştu.</p>

  <p>Enes (r.a.) rivayetinde bedevi:</p>

  <p>-Yâ Resûlullah! Benim Allah'a ve onun Pey­gamberine muhabbetten başka Ahiret için bir ha­zırlığım yoktur, diye cevap vermesi üzerine, Rasûl-i Ekrem (s.a.v.) bedeviye:</p>

  <p>-Sen sevdiğin kimse ile berabersin! buyur­muştur.</p>

  <p>Ey mü'min! kalbindeki muhabbetini yokla da, halini tefekkür et, muhabbetin neye galiptir?</p>

  <p>Enes (r.a.) şöyle demiştir.</p>

  <p>Nebiyyi Mükerrem (s.a.v.) buyurdu ki: «Kim­de üç şey bulunursa halâvet-i iman'ı tatmış olur.</p>

  <p>1 - Allah ile Resûlullah, kendisine mâdâlarından daha sevgili olmak.</p>

  <p>2 - Bir kimseyi garazsız ve ivazsız sevmek, ancak Allah için sevmek.</p>

  <p><b>3</b> - Allah onu küfürden kurtardıktan sonra yine küfre dönmekten ateşe atılacakmışcasına hoş­lanmamak.» (Müslim)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Ahmed (s.a.v.): Hamdedici anlamına gelir. Peygamberimiz (s.a.v.)'in Muhammed'den sonra­ki en meşhur isimdir.</p>

  

---

4 Ocak Çarşamba

  <p class="Stilbalk1Arial">BİLAL-İ HABEŞÎ'NİN HASLETLERİNDEN BAZILARI</p>

  <p>1. İşkencenin bin bir çeşidinin kendisine tat­bik edileceğini bildiği halde bir müslümana el kaldırıp kırbaç vuramayacak kadar insancıl, müş­fik bir kişiydi.</p>

  <p>2.   Dininden dönmesi için yapılan işkencelere büyük bir mukavemetle karşı koyması ondaki fevkalâde imanın göstergesidir.</p>

  <p>3.   Bu işkencelere karşı bütün iradesi ile ta­hammül, göstermesi yine onun sabrın kemâl derecesine çıktığını gösterir.</p>

  <p>4.   Resûlullah (s.a.v.)'a itaati mü'minde itaa­tin nasıl olması gerektiğini anlamamız için yegane bir misâldir.</p>

  <p>5.  Bu dine nasıl girdiyse yani başlangıçta imanı ne derece kuvvetli ise hayatı boyunca da aynı veya daha üstün bir imanla yaşaması, za­manın belalarının ancak onda imanın artması­na vesile olması ve devamlı ziyadeleşen bu iman­la ahirete irtihali ondaki sabır ve metanetin ge­çici olmadığını içten mütaharrik olduğunu göste­rir.</p>

  <p class="Stilbalk1Arial">SULTANAHMET CAMİİ</p>

  <p>Sultan I. Ahmed yaptırmıştır. Mimarı Ahmed Ağa'dır. Çapı 23.5 m. olan kubbesinin yüksekliği 43 m.dir. Zerafetleriyle meşhur olan altı minare­sinde 16 şerefesi vardır. Kubbe ve duvar pence­relerinin çokluğundan dolayı İstanbul'un en aydın­lık camiidir. İç tezyinatının vs bilhassa çinilerinin nefasetiyle de meşhurdur. Etrafında medresesi, imarethanesi tâbhânesi ve dârüş-şifası vardır.</p>

  

---

5 Ocak Perşembe

  <p class="Stilbalk1Arial">HUBB-İ DÜNYA</p>

  <p>Kalbi dünya muhabbetinden halâs edip Hâk Sübhanehü ve Teâlâ'nın muhabbetinin sıcaklığı ila yanmak, o mü'min için saadet alâmetidir.</p>

  <p>Dünya muhabbeti günahların piridir.</p>

  <p>«Dünya sevgisi bütün günahların başıdır.» buyurulmuştur. Ve onun terki de cami'i ibâdât'ın başıdır.</p>

  <p>Haberde gelmiştir ki:</p>

  <p>«Dünya mel'undur, onda olanlarda mel'undur. Ancak Allah'ı ananlar müstesna.»</p>

  <p>Dünya bir nesnedir ki, gönlü hâk Sübhânehü ve Teâlâ'dan alıkor. Ve hakdan gayrı mâl, evlâd ve esvâb ve riyaset gibi şeylere meftun eder.</p>

  <p>«Ey mü'minler! Emvaliniz ve evlâdınız sizi Allah'ın zikrinden ve üzerinize farz olan ibâdeti edadan meşgul etmesin. Eğer bir kimsenin em­val ve evlâdı feraizini edadan onu meşgul ederse onlar zarar görücüler ve hüsranda kalıcıdır­lar.» (Münafikun: 9)</p>

  <p>Keza:</p>

  <p>«İrâz et o kimseden ki, zikrimizden iraz etti, ve yüz çevirdi ve o kimse hayât-ı dünyadan başka bir şey murâd etmez.» (Necm: 29)</p>

  <p>Her ne ki dünyâdır, belâyı candır. Ve ehli dâ­hi dünyada tefrika sahibi ve âhirette nedâmet ve hüsran ehlindendir.</p>

  <p>Hâk Sübhânehü ve Teâlâ'dan yüz çevirmek sefahat ve cünûndur. Dünya ve Ahireti bir kalp­te cem eylemek cem-i ezdad'dır.</p>

  <p>«Allah bir adamın içinde iki kalp yaratmadı.» (Ahzâb: 4)</p>

  

---

6 Ocak Cuma

  <p class="Stilbalk1Arial">DÜNYA MALI İÇİN HASED ETMEYİNİZ...</p>

  <p>«Dilediğin kadar yaşa, muhakkak (bir gün) öleceksin!</p>

  <p>(Dünyaya) dilediğin kadar sarıl, (bir gün) çaresiz ayrılacaksın!...»</p>

  <p>Ebu Ubeyde (r.a.) Bahreyn'den sulh ile al­dıkları cizye mallarını alarak Medine'ye gelince:</p>

  <p>Ashab-ı Kiram (r.a.) sabah namazım kılar kılmaz hemen Ebu Ubeyde'yi karşıladılar.</p>

  <p>Resûlullah (s.a.v.) Ashâb'ı bu halde görünce gülümseyerek Onlar'a:</p>

  <p>-  Öyle sanıyorum ki, siz Ebu Ubeyde'nin hayli dünyalıkla geldiğini duydunuz da onu sevinçle karşılıyorsunuz! buyurdu.</p>

  <p>Onlar da:</p>

  <p>- Evet Yâ Resûlullah diye tasdik ettiler.</p>

  <p>Bunun üzerine Resûlullah (s.a.v.):</p>

  <p>-  Şad olunuz! ve sizi sevindirecek ni'metleri bundan böyle her zaman umunuz. Vallahi bundan sonra size fakr-u ihtiyaç geleceğinden hiç korkmam. Fakat sizin için korktuğum bir şey varsa o da, sizden önce gelip geçen ümmetlerin önüne dünya nimetlerinin yayıldığı gibi sizin önü­nüze yayılarak onların birbirlerine hased ettik­leri gibi ve nefsâniyet güttükleri gibi sizin de bir­birinize düşmeniz ve onların helak oldukları gi­bi sizin de mahvolup gitmenizdir, diye ümmetine intibâh'a davet buyurmuştur. Fa'tebirû... (ibret alınız).</p>

  <p class="Stilbalk1Arial">ESMAÜN NEBİ (S.A.V.)</p>

  <p>Müdessir (s.a.v.): Örtüsüne bürünen...</p>

  

---

7 Ocak Cumartesi

  <p class="Stilbalk1Arial">KURTULUŞA ERMEK:</p>

  <p>«Lokman Hekim oğluna nasihat ederek dedi ki:</p>

  <p>- Pek çok enbiya (a.s.)'a hizmet ettim. Kelamlarından sekiz kelimeyi, hulâsa olarak ihtiyar ettim. Eğer ki. yakin eder de bu sekiz hasletle amel edersen ehl-i necat olursun.»</p>

  <p>1 - Namazda iken kalbini</p>

  <p>2 - İnsanların arasında iken dilini</p>

  <p>3 - Sofrada elini</p>

  <p>4 - Başkasının evinde iken de gözünü mu­hafaza et.</p>

  <p>Diğer dördü de ikisini alıp zikret, ikisini de unut. Alıp zikredeceğin ikiden biri Allah Teâlâ Hazretlerini alıp zikret, ikinci de mevttir, ölümü unutma. Unutacağın iki şeyden bir de başkası­na yapmış olduğun ihsandır ki, o iyiliği unut... Bir de başkalarının sana yapmış olduğu kötülü­ğü unut.</p>

  <p>Ehl-i hikmet de: Gönül ağarması beş şey ile olur demiştir:</p>

  <p>-Sabah ehliyle oturmak,</p>

  <p>-Namaz kılmak,</p>

  <p>-Oruç tutmak, aç kalmak,</p>

  <p>-Kur'an okumak zikretmek,</p>

  <p>- Seher vaktinde Hâlik-i Teâlâ hazretlerine; yalvarmak, gözyaşı dökmektir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Ahyed (s.a.v.): Hz. Allah bu ism-i şerif ile Tevrat'ta Peygamber (s.a.v.) Efendimizi isimlendirmiştir.</p>

  

---

8 Ocak Pazar

  <p class="Stilbalk1Arial">KUR'AN VE RESÛLULLAH'A İTTİBA</p>

  <p>Müslümanlar hayatlarını tanzim ederken müracât edecekleri kaynak şüphesiz Allah'ın kelâ­mı Kur'an-ı Kerîm ve peygamberi Hz. Muhammed (s.a.v.)'dir. Mü'minler yapacakları her işi bu iki temel çerçevesinde tertip ederler ve ya­parlar.</p>

  <p>İnanan insanlar Kur'an'ın hükmü gereğince bir husus hakkında karar verirken Kur'an'a ve Resûlullah'ın hadislerine müracaat ederler, bun­lara bakmadan hiç bir konuda hüküm vermez­ler.</p>

  <p>Cenâb-ı Mevlâ (c.c.) Hücurat sûresinin ilk ayetinde «Ey Allah'ın birliğine iman ve Resûlullah'ın risaletini tasdik eden mü'minler! Allah'dan ve peygamberinden öne geçmeyin! Allah'dan sa­kının; Doğrusu Allah işitir ve bilir.» buyurmak­tadır.</p>

  <p>Müminler bu ayeti kerimede beyan buyurulduğu üzere, Allah'ın manevi huzurunda ve Resûlullah'ın huzurunda edep ve terbiyeyle riâyet etmelidirler. Allah'ın ve Resulünün emrine muhalefet etmemeliler. Onların görüşü üzerine ken­di görüşlerini beyan edecek olurlarsa bu davra­nışlarıyla Allah'ın kitabına ve Resûlüne hakaret etmiş olurlar.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mahmud (s.a.v.): Bu isim peygamberimiz (s.a.v.) dünya ve ahirette tam anlamıyla övüldüğü için, kendisine hamd sancağı verilip, Makam-ı Mahmud nasip olunduğundan verilmiştir.</p>

  

---

9 Ocak Pazartesi

  <p class="Stilbalk1Arial">CEMAATLA NAMAZ</p>

  <p>Cemaatta kılınan namaz munferid kılınan namazdan daha efdaldir. Abdullah b. Ömer'den rivayette Resûlullah (s.a.v.) efendimiz bir hadis-i şereflerinde şöyle buyurmuştur:</p>

  <p>«Cemaatla kılınan namaz munferid olarak kılınan namazdan 27 derece daha efdaldir.»</p>

  <p>Şu şartlardan biri ile cemaata çıkmak düş­müş olur.</p>

  <p>l- Yağmur, 2- Şiddetli soğuk, 3- De­vamlı korku, 4- Şiddetli karanlık, 5- Körlük, 6- Fakir borçlunun hapsedilmesi, 7- Felçlilik, 8- Bir elin veya bir ayağın kesikliliği, 9- Hastalık, 10- Aksaklık, 11- Yağmurdan sonraki çamur, 12- Kötürümlük, 13- İhtiyarlık, 14-Canının çektiği (nefsinin istediği) yemeğin ha­zır olması, 15- Hazırlandığı yolculuğa yönelmesi, 16- Bir hastaya bakmak, 17- Geceleyin rüzgârın şiddetli olması, 18- Fıkıh ilminin bir takım kişilerle müzakeresi.</p>

  <p>Bunlardan başka, sarımsak, soğan, pırasa, ye­miş olmak durumunda da cemâat düşmüş olur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Muhammed (s.a.v.): Çokça sena edilip, övgü­ye lâyık olan üstün kişi...</p>

  <p class="Stilbalk1Arial">EN HIZLI HAYVAN HANGİSİ?</p>

  <p>En hızlı insan saatte 36 km., yarış atı ise 90 km. hızla koşabilir. Çita denen orman kedi­si en süratli kara hayvanıdır. Bunlar saatte 130 km. hıza erişebilir.</p>

  

---

10 Ocak Salı

  <p class="Stilbalk1Arial">GÜZEL AHLÂK</p>

  <p>Suretçe, en güzel bir biçimde yaratılmış bu­lunan Peygamberimiz, aynaya baktıkça, Allah'a hamd eder «Allah'ım! Suretimi güzel yarattığın gibi, ahlâkımı da güzel kıl!»</p>

  <p>Namaza durduğu zaman da «Allah'ım! Ahlâk'ın en güzeline erişmek için, bana yol göster! Çünkü, en güzel ahlâkı, bana gösterecek an­cak, Sensin! Kötü ahlâkı benden uzak tut! Çünkü, kötü ahlâkı benden uzak tutacak, an­cak, Sensin!» diye dua ederdi.</p>

  <p class="c1">«Güzel ahlâk dinin yarısıdır.»</p>

  <p>«Güzel ahlâk, Allah'ın yarattığı en büyük şeydir!»</p>

  <p>«Sizin bana en sevgiliniz, Kıyamet günü, ye­ri, bana en yakın olanınız, ahlâkı en güzel olanınızdır.»</p>

  <p>«Mü'minlerin, imanca, en olgunları, ahlâkı en güzel olanlardır.»</p>

  <p>«Sizin hayırlınız, ahlâkı en güzel olanlarınızdır!»</p>

  <p>«Kıyamet günü, Mizan'da güzel ahlâktan daha ağır bir şey yoktur.»</p>

  <p>«Hiç şüphesiz, güzel ahlâk sahibi Mü'min, gü­zel ahlâkı sayesinde, geceleri devamlı namaz kı­lan, gündüzleri devamlı oruç tutan namaz ve oruç sahibinin derecesine ulaşır!»</p>

  <p class="Stilbalk1Arial">ESMAÜN NEBİ (S A.V.)</p>

  <p>Mahin (s.a.v.): Yalnızca küfür ve şirki yok et­mek emri verildiği için Peygamberimiz (s.a.v.)'e bu isim verildi.</p>

  

---

11 Ocak Çarşamba

  <p class="Stilbalk1Arial">HÂLİD BİN VELİD (R.A.)</p>

  <p>Müslümanlarla Rumlar arasında vuku bulan muharebelerin başlangıcı olan «Mu'te» harbindeki yüzbin kişilik düşman ordusuna karşı üç bin kişilik kuvvet hazırlanmıştı. Tarihte ber-tafsîl beyan olduğu üzere evvelâ Zeyd İbn-i Hârise sonra Cafer b. Ebi Talib ve sonrada Abdullah İbn-i Revâha (r.a.) şecaatla ve hârikalarla harp ettik­ten sonra şehid olmuşlardı. Sonra Livâ-i Şerifi Hâlid b. Velid (r.a.) alıp asâkîr-i İslâm'ı çok mâhirane muntazam bir şekilde ta'biye ve tertib ederek seher vakti bağteten pek şiddetli hücum ile düşman ordusu bozulmuştu.</p>

  <p>Hz. Halid (r.a.) demiştir ki: «Mu'te günü elimde dokuz kılıç parçalandı. Yalnız ağzı enli yemânî bir kılıç vardı elimde. O mukavemet et­ti.»</p>

  <p>Resûl-i Ekrem (s.a.v.) efendimiz Hazretleri Mu'te harbi safahatını göz önünde gibi görüyordu. Buyurdu ki:</p>

  <p>«- İşte sancağı Zeyd aldı, şehid oldu. Şimdi sancağı Cafer bin Ebî Talip aldı, o da şehid oldu. Bu defa bayrağı Abdullah İbn-i Revâha aldı o da şehid oldu.» Resûlullah: (Üçü için de) «Cennete girdi» buyurmuştur.</p>

  <p>Ve bu haberi verirken mübarek iki gözü yaş döküyordu.</p>

  <p>En sonra:</p>

  <p>«Sancağı Allah'ın kılınçlarından bir kılınç aldı. Nihayet Allah mücahidlere fethi müyesser kıldı!» buyurdu. Bu «seyf-i ilâhi»den murâd-ı Nebevî: Halid bin Velid idi. (Radıyallah-u Anh)</p>

  

---

12 Ocak Perşembe

  <p class="Stilbalk1Arial">MÜ'MİNLER KARDEŞTİRLER</p>

  <p>«Mü'minler ancak kardeştirler. Onun için kardeşlerinizin arasını düzeltiniz ve Allah'tan korkun ki rahmet'e şayan olasınız.» Hak Teâlâ Hazretleri Hucurât sûresinde bu şekilde buyur­muştur.</p>

  <p>Allah'ın Resulü bir Hadîs-i Şerifi'nde şöyle buyuruyor:</p>

  <p>«Sizden herhangi biriniz şahsı için arzuladık­larınızı mü'min kardeşleri için de arzulamadıkça, imân etmiş olmaz.»</p>

  <p>İslâm dinine uygun olarak birbirlerine acı­mak, birbirlerini sevmek, birbirleriyle yardımlaşmak, İslâmiyet'in haklarını korumak ve İslâm di­nini lâyık olduğu yüksek mevkiye ulaştırmak bü­tün Müslümanların üzerine vâcibdir. Bu yüzden ki bütün müslümanlar tek kişi ve tek vücûd gi­bidirler.</p>

  <p>Resûl-i Ekrem (s.a.v.) Efendimiz bir Hadis-î Şe­riflerinde şöyle buyurmuştur:</p>

  <p>«Mü'min, kardeşiyle çok, kendi başına azdır.»</p>

  <p>Diğer bir Hadis-i Şeriflerinde ise:</p>

  <p>«Benim için sevişenlere, benim için ziyâretleşenlere, benim için birbirlerine ikramda bulunan­lara ve benim için birbirlerine itimâd edip dost olanlara, benim de muhabbetim tahakkuk etmiş­tir.» şeklinde buyurmuştur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Haşir (s.a.v.): Toplayıcı demektir. Kıyamet gününde bütün imanlılar Peygamberimiz (s.a.v.)'in peşinden gelip toplanacaklardır.</p>

  

---

13 Ocak Cuma

  <p class="Stilbalk1Arial">SÜNNETE SARILIP BİDATLARDAN KAÇINMAK</p>

  <p>Bidat: ikmalinden sonra dinde, başka bir deyişle Peygamber Aleyhisselâm'dan sonra dinde ihdas edilen şeylere, amellere Ashab (r.a.)'ın ve Tabiînin işlemedikleri sünnete aykırı bulunan şey­lere denir. (Seyyid-Târifât s. 20)</p>

  <p>Eshabdan İbraz b. Sariye der ki «Rasûlullah Aleyhisselam, bir gün, sabah namazından sonra bize beliğ bir meviza îrad buyurdu. Bu mevizadan gözler yaşardı, kalpler ürperdi. Bu, bir Vedâlaşıcı'nın vâzına benziyordu.</p>

  <p>Öyle ise, ya Resûlullah! Bize, neyi tavsiye bu­yurursun? dedik.</p>

  <p>Resûlullah Aleyhisselam «Ben, sizi gecesi, gün­düzü gibi olan şey üzerinde bırakmış bulunuyo­rum. Benden sonra, onun üzerinden kayan, mu­hakkak helak olur. Allah'tan sakınmanızı, başınıza Habeşli bir köle de geçse, onun emirlerini din­lemenizi, kendisine itaat etmenizi size tavsiye ede­rim. Benden sonra, sizlerden yaşayanlar, bir çok anlaşmazlıklara şahid olacaklardır.</p>

  <p>O zaman sünnetime, sünnetimden bildiğiniz şeylere hidayet ve doğru yol üzerinde bulunan Halifelerin sünnetine sımsıkı sarılınız! Sonradan sonraya ortaya çıkarılan bir takım şeylerden sakınınız!</p>

  <p>Çünkü, sonradan sonraya ortaya çıkarılan şey, bid'attır. Her bid'at da, delâletdir, sapkınlıktır!» buyurdu.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Hatemül Enbiya (s.a.v.): Nebilerin sonuncusu.</p>

  

---

14 Ocak Cumartesi

  <p class="Stilbalk1Arial">PEYGAMBERİMİZİN EŞSİZ TEVAZUU</p>

  <p>Peygamberimiz; makam ve mertebesinin yü­celiği, yüksekliğiyle birlikte, insanların en tevazulusu ve en kibirsizi idi.</p>

  <p>Kendisinin, Kral Peygamberlikle Kul Peygamberlik arasında serbest bırakılıp Kul bir bir Peygamber olmayı seçmesi üzerine, İsrafil (a.s.) "Şüphe yok ki, Allah tevazu gösterdiğin o şeyi de sana vermiş bulunuyordur."</p>

  <p>Kıyamet günü, Ademoğullarının seyidi Sensin!</p>

  <p>Yerin, kendisi için yarılıp kabrinden ilk çı­kacak ve ilk şefaat edecek olan da sensin!» demiştir.</p>

  <p>Ebu Ümame der ki: Resûlullah (s.a.v) asasına dayanarak yanımıza gelince hemen kendisine ayağa kalktık.</p>

  <p>"Acemlerin birbirlerini tazim ederek ayağa kalktıkları gibi, siz de bana ayağa kalkmayınız!" buyurdu. (Müsned)</p>

  <p>Hz. Hüseyin de:</p>

  <p>"Resûlullah (s.a.v) "Hakkım olan derecelerin üzerine yükseltmeyiniz! Çünkü Allah (c.c) beni Resul edinmeden önce,kul edinmişti! Buyurdu" demiştir. (Mecmuuzzevaid)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Akib (s.a.v.): Kendisinden sonra hiçbir kimseye peygamberlik verilmeyeceği kimseye peygamberlik verilmeyeceği için Hatemün-Nebiyyin anlamına gelen Akib adı verildi.</p>

  

---

15 Ocak Pazar

  <p class="Stilbalk1Arial">AKŞEMSEDDİN HAZRETLERİ (K.S.)</p>

  <p>Asıl adı Şemseddin Mehmed b. Hamza'dır. Bayramiye tarikatının şehsiye kolunun kurucusu olan Akşemseddin, 1389'da Şam'da doğdu. İstan­bul'un fethinden sonra, 1459 Ocak ayında Göynük'de vefat etti.</p>

  <p>Fatih Sultan Mehmed'in şehzadeliği zamanın­da hocalığını yapan Akşemseddin Hazretleri Fe­tih esnasında, Emevilerin İstanbul'u muhasarası sırasında şehid düşen Hâlid bin Zeyd Ebu Eyyüb El Ensarî (r.a.)'nin kabrini buldu. Fetih günü Ayasofya Camii'nin ilk vaazını veren Akşemsed­din, bir müddet daha İstanbul'da kaldıktan son­ra Göynük'e döndü.</p>

  <p>Akşemseddin, devrinin meşhur bir tabibi ola­rak da tanınır. Özellikle bulaşıcı hastalıklar üzerinde çalıştığı ve bu konuda bir risale yazdığı ri­vayet edilmektedir. Akşemseddin'in tasavvufî şi­irleri de vardır.</p>

  <p>İLAHİ</p>

  <p>Zehi can kim münevverdir bugün nur-u tecellâdan</p>

  <p>Zehi dil kim muattardır havayı aşk-ı mevlâdan!.</p>

  <p>Harabat içre uşşakı görüp ta'netme, ey zahid!</p>

  <p>Ki ol rüsva-yı aşk olmuş, yanıpdır derd-i mevlâdan</p>

  <p>Gönül dildare verenler cihanda kılmadı âram,</p>

  <p>Budur avare sergerdan, geçer dünya-vü ukbadan.</p>

  

---

16 Ocak Pazartesi

  <p class="Stilbalk1Arial">ALLAH DOSTLARI</p>

  <p>Ebu Hüreyre (r.a.)'dan rivayet edilen şu kudsî hadisde Cenabı Allah buyuruyor ki: «Benim evliyama düşmanlık eden kimseye ben muhak­kak harp ilan ederim. Hiç bir kul ona farz et­miş olduğum şeyden ziyade sevgili bir şey ile bana yakın olamamıştır. »</p>

  <p>Ve benim bazı kullarım farzları eda etmek­le beraber nafileleri bile edaya devam ederler, takiben ona muhabbet ederim. Onu severim. Ar­tık ben ona muhabbet edip de onu ziyade sevdikten sonra ben o kulumun sem'i olurum, her şeyi o sem'i ile işitir.</p>

  <p>Ve dahi ben kulumun basarı olurum ki ku­lum her mubassaratı ve mer'iyyatı o basar ile görür... »</p>

  <p>Ve ben o kulumun eli olurum ki o kul her makbûzâtını o el ile ahz ü kabz eyler.</p>

  <p>Ve ben o kulumun ayağı olurum ki kulum her yerde onunla meşy u hareket eyler ve eğer o kulum benden bir şey sual ederse hakka ki derhal ben ona o şeyi i'tâ eylerim.,.» (Buharî)</p>

  <p>Bu hadis evliyaullah için büyük bir müjde­dir.</p>

  <p class="Stilbalk1Arial">MİSVAK:</p>

  <p>Ne pratik ve ne mükemmel bir diş temizle­yicisi: Bir kalem gibi cepte kolayca taşınabilir. Ne su ister, ne de macun. Peygamberimizin 24 saatinde misvak vardır.</p>

  

---

17 Ocak

  <p class="Stilbalk1Arial">CEHENNEM AZABINDAN NECAT</p>

  <p>Cehennem azabından necat bulup derecat-ı aliyeye nail olmaklık şu beş ahkama bağlıdır ki, bunlar: Allah (c.c.) korkusu, imânın ziyade olması, Allah (c.c.)'a tam tevekkül, namazı eda ve infaktır. Necata nailiyyetin bunlara hasredilmesi tekalif-i saireye devam etmemekliği icab ettirmez.</p>

  <p>Hülasa, bihakkın mü'min olabilmek için Al­lah (celle celalûhü)'ın ayetleri tilavet olunduğunda Allah (celle ve ala)'dan korkmak ve kalbi ürpermek ve her umurunu Allah (teala ve tekaddes Hazretleri)'ne tevfiz etmek ve Salat-ı mefrüza'yı eda ve zekatı i'taya tevakkuf etmesidir.</p>

  <p class="Stilbalk1Arial">GEÇİM DUASI</p>

  <p>Ebu Ümametül Bahili'nin bildirdiğine göre:</p>

  <p>Peygamberimiz «Aziz ve Celil olan Rabbin bana Mekke Vadisini altın yapmayı teklif buyurdu.</p>

  <p>Ben: (Hayır yâ Rabb! Ben bir gün tok ola­yım, bir gün de aç olayım. Aç olduğum zaman sana niyazda bulunayım ve seni zikr edeyim, tok olduğum zaman da Sana hamdedeyim, şükrede­yim, dedim.» buyurmuştur.</p>

  <p>Ebu Hureyre de Peygamberimiz (s.a.v.)'in «Allah'ım! Ev halkımı ölmeyecek kadar rızıklandır.» diye dua ettiğini bildirmiştir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibür Rida (s.a.v.): Belden yukarı giyilen bir elbise olan «rida» sahibi.</p>

  

---

18 Ocak Çarşamba

  <p class="Stilbalk1Arial">YAHUDİLERİN HALİ</p>

  <p>«Ey Yahudi kavmi! Sizin için Bedir'de kar­şı karşıya muharebe eden iki fırkada pek büyük alamet vardır. Zira o iki fırkadan birisi fırka-i mü'mine ki «ilâ-yı kelîmetullah» için fi-sebilillah muharebe eder. Ve diğeri fırka-i kâfire ki, Kureyş kabilesidir. Onlar şirk üzere kalmak için muharebe ederler ve kendilerinin ehl-i imanın iki misli olduğunu revûl-ayn görür ve galib olacaklarını zannederler. Halbuki Allahû Teâlâ di­lediği kimseleri kendi yardımıyla te'yid ve takviye eder. Binaenaleyh mü'minler az oldukları halde Cenab-ı Allah'ın yardımıyla galib oldular. İşte şu azın, çoğa galebesinde idrak ve basiret sahiplerine büyük ibret vardır.» (Al-i İmran Sure­si: 13)</p>

  <p>Peygamberimiz (s.a.v.) Yahudilere hitaben:</p>

  <p>«Ey Yahudi cemaati! Kurayş'e nazil olan belaların size de nazil olmasından korkun! Ve belaya nazil olmadan evvel İslâm olun, necat bulun. Zira siz benim Nebi olduğumu bilirsiniz. Binaena­leyh iman etmeniz lazımdır.» demiştir.</p>

  <p>Bunun üzerine Yahudiler:</p>

  <p>«Mağrur olma ya Muhammed! (s.a.v.) Sen ilm-i harbi bilmez bir kavimle muharebe ederek onların cehlinden istifade ettin. Bizi Kureyşe kıyas etme. Eğer sen bizimle muharebe edersen karşında fenn-i harbe aşina kuvvetli bir kavmi bulursun» demişlerdi.</p>

  <p>Hak Teâlâ Yahudilerin de Kureyş müşrik­leri gibi mağlub olacaklarını haber verdi. Ve akıbet aynen vaki oldu.</p>

  

---

19 Ocak

  <p class="Stilbalk1Arial">İSLÂM ORDUSUNUN AZLIĞINA RAĞMEN ZAFERE ULAŞMASINA SEBEP</p>

  <p>Cenab-ı Hakk (c.c.) Bedir Gazvesi'nde Ehl-i İslâm'ın azlığına ve ehl-i küfrün çokluğuna rağmen şu hatır ve hayale gelmeyen harikulade nusreti ihsan ile zafer verdi.</p>

  <p>«Zikret ya Ekrem'er-Rûsûl! Sol zamanı ki o zamanda senin uyku halinde Allahû Teâlâ kafirlerin fırkasını sana azıcık gösterdi ki gördüğün veçhile Ashab'ına haber veresin de askerin şecaatına halel gelmeye ve kuvve-i maneviyyeleri ye­rinde ola... Ve eğer Allahû Teâlâ onları sana çok göstermiş olsa idi, ashabına gördüğün veçhi­le haber verince onlar kesretine ve kendinizin kılletine bakarak korkar ve emri harbde reyiniz dağılarak münazaa ederdiniz, binaenaleyh işiniz müşkil olurdu. Lakin Allahû Teâlâ size onları az göstermekle kalbine ihsan ettiği metanet ve şecaat sayesinde münazaadan ve re'yinizin dağılma­sından salim kıldı. Zira Allahû Teâlâ kalbinize sakladığınız esrarını bilici ve niyyetinize göre mü­kafat vericidir.</p>

  <p>Ve zikredin ey Ehl-i iman şol zamanı ki, o zamanda kafirlere mülaki olup muharebeye tutuşacağınızda kafirleri sizin gözünüze gayet az gösterdi ki, şecaatinize halel gelmesin ve onların gözlerine sizi az gösterdi ki, size ehemmiyet verip de ziyade hazırlıkta bulunmasınlar. Ve ind-i ilahide işlenmesi kat-i ve mukarrer olan bir emir yerini bulsun ve hükm-i ilahi hasıl olsun, zira yerde ve göklerde cereyan eden işlerin hep­si ancak Allahü Teâlâ'ya raci'dir, başka merci yoktur.». (Enfal: 43, 44)</p>

  

---

20 Ocak Cuma

  <p class="Stilbalk1Arial">PEYGAMBERİMİZİN BEREKET MUCİZESİ</p>

  <p>Ensardan Câbir'in babası Abdullah b. Amr b. Haram (r.a.) Uhud Savaşı'nda şehid düşmüş, altı kız çocuğunu yetim ve bir hayli de borç bı­rakmıştı.</p>

  <p>Abdullah b. Amr (r.a.)'in hurma ağaçları bu­lunan iki bahçesi bulunmakla beraber, bunların mahsulü bıraktığı borçları karşılayacak derecede değildi. Hatta sadece bir yahudiye otuz deve yü­kü hurma borcu vardı.</p>

  <p>Alacaklılar hurma bahçelerinin bütün mah­sulünü teklif ettiği halde kabul etmeyip Cabir (r.a.)'ı sıkıştırmaya başladılar.</p>

  <p>Cabir (r.a.) durumu Peygamberimize iletti. Peygamberimiz (s.a.v.) ne kadar uğraştıysa da alacaklılar borçlarında ısrar ettiler bir türlü an­laşmaya yanaşmadılar.</p>

  <p>Peygamberimiz bunun üzerine Ebu Bekr ve Ömer (r.a.)'le beraber Cabir (r.a.) hurma bahçesini gezdi. Cabir (r.a.)'e «Git hurmanı toplayıp iyi ve ergin cinslerini ayrı ayrı tasnif et bana bundan sonra haber ver» buyurdu. Cabir (r.a.) de buyurdukları gibi yaptı. Peygamberimiz kalkıp hurma bahçesine gitti. Cabir (r.a.) de alacaklıları çağırdı onlar da geldiler.</p>

  <p>Peygamberimiz hurma öbeklerinden en bü­yüğünün çevresini üç kere dolaştıktan sonra oturdu. Alacaklılara ölçülüp ölçülüp verilmesini bu­yurdu. Dediği gibi yapıldı borçlar tamamıyla ödendi. (İslâm Tarihi Cilt 4 Sf: 70)</p>

  

---

21 Ocak

  <p class="Stilbalk1Arial">İÇKİNİN HARAM KILINIŞI</p>

  <p>İslâm'ın geldiği ve yayıldığı sıralarda çok yaygın olan içki içme alışkanlığı hicretin dör­düncü yılında Kur'an-ı Kerim'le haram kılınıp sona erdirilmiştir.</p>

  <p>İnsanların zaaflarını en iyi bilen Allah (c.c.) tedricen bir metodla içkiyi üç safhada haram kılmıştır.</p>

  <p>Birinci Safha: Bu safhada içki haram kılın­mamış olup sadece Müslümanların dikkati çekilmiştir şöyle ki:</p>

  <p>«Sana içkiyi ve kumarı soruyorlar, de ki: On­larda hem büyük günah, hem de insanlar için faydalar vardır. Günahları ise faydalarından da­ha büyüktür» (Bakara 219) Müslümanlardan bir kısmı zararından dolayı içkiyi bıraktılar. Bir kıs­mı da kesin olarak yasaklanmadığından içmeye devam ettiler. Hatta Ashabtan bir zat akşam namazını kıldırırken kıraati, yanlış ve ters mâ­na çıkacak derecede karıştırdı.</p>

  <p>Bunun üzerine ikinci safhayı oluşturan şu Ayet-i Kerîme nazil oldu: «Ey iman edenler! Siz sarhoşken ne söyleyeceğinizi bilinceye ve cünüb iken de -yolcu olmanız müstesna- gusl edinceye kadar namaza yaklaşmayın.» (Nisa 43)</p>

  <p>Üçüncü Safha: Yüce Mevlâ bu zamana ka­dar insanları psikolojik yönden iyice hazırladık­tan sonra önceki ayetlerin hükmünü nesheden kesin emrini bildirdi.</p>

  <p>«Ey iman edenler. İçki, kumar, dikili taşlar ve fal okları, şeytanın murdar, kötü bir işinden başka bir şey değildir.» (Maide: 90)</p>

  

---

22 Ocak Pazar

  <p class="Stilbalk1Arial">BAZI HİKMET EHİLLERİ OĞULLARINA VERDİKLERİ ÖĞÜTTE ŞÖYLE DEMİŞLERDİR:</p>

  <p>«Oğlum istediğin kimselerle arkadaş ol, fa­kat şu dört kimseden sakın:</p>

  <p>l - Ahmakla arkadaş olmaktan sakın. Çün­kü ahmak sana fayda vereceğim niyetiyle zarar verir.</p>

  <p>2 - Hırslı, tamahkâr kimselerle arkadaş ol­ma Çünkü o seni bir lokma ekmeğe, bir yudum suya bir çekirdeğe satmakta tereddüt etmez.</p>

  <p>3 - Cimri ile arkadaş olma. Çünkü cimri, kendisine muhtaç olacağın bir anda seni perişan eder.</p>

  <p>4 - Korkakla da arkadaş olma. Çünkü o se­ni de ana-babanı da rüsvay eder, sonunda aldırmaz bile.          (Bostan-ül Arifinden)</p>

  <p class="Stilbalk1Arial">RİDANİYE ZAFERİ</p>

  <p>Mısır seferi sırasında, tarihte hiçbir cihangi­rin cebren geçmeye teşebbüs etmediği, Moğolların ve Timur'un bile kaçındığı Tih Çölü'nü bü­yük bir ordu ile aşmak teşebbüsünü Sultan Se­lim 13 günde gerçekleştirdi. Yalnız Katıyye-Kantara arasını bir günde geçtiği meşhurdur ki 50 km.dir.</p>

  <p>Şartlar Memlûklerin lehine görünüyordu. Yüzlerce yıldan beri üzerinde bulundukları toprakları savunacaklardı. Osmanlı'nın topoğrafik şartları onlar kadar bilmesi mümkün değildi.</p>

  <p>Fakat sonuçta Memlûklar 25.000 ölü ve bu rakama yakın esir vermişlerdi. Mısır'ın Osmanlılara fethinde son engel böylece bertaraf edilmiş oldu.</p>

  

---

23 Ocak Pazartesi

  <p class="Stilbalk1Arial">YEMEK ve SAĞLIK</p>

  <p>İbn-i Sina demiştir ki:</p>

  <p>«Bütün ilm-i tıbbı iki beyitte topladım:</p>

  <p>Yediğin zaman az ye.</p>

  <p>Bir defa yedikten sonra üzerine yemekten sakın.</p>

  <p>Şifâ, yediğini hazmedebilmektir. Bir mide için yemek üzerine yemek sokmaktan zor gelen bir şey yoktur.»</p>

  <p>Hikâye olunduğuna göre Erdeşir bir Arap hekimine rastladığında sordu ki:</p>

  <p>-Günde kaç dirhem yemek lazımdır? He­kim:</p>

  <p>-100 dirhem kafidir, dedi. Bunun üzerine:</p>

  <p>-Bu kadar insana ne kuvvet verir ki dedik­lerinde:</p>

  <p>-Bu miktar seni taşımağa kifayet eder, bun­dan fazla yersen sen onu taşırsın.</p>

  <p>Büyükler dediler ki: «İnsan az yerse vücu­du sıhhatli, hıfzı kuvvetli, temiz anlayışlı, az uykulu ve hafif cisimli olur »</p>

  <p class="Stilbalk1Arial">ESMAÜN NEBİ (SA.V.)</p>

  <p>Tahir (s.a.v.): Bütün ayıplar, kötü işler ve günah kirlerinden uzak ve temiz...</p>

  <p>Tayyib (s.a.v.): Güzel kokulu anlamındadır. Peygamberimiz (s.a.v.)'in kokusu tüm kokulardan daha güzel olduğundan bu isim verilmiştir.</p>

  

---

24 Ocak

  <p class="Stilbalk1Arial">HZ. ALİ'NİN ŞEHADETİ</p>

  <p>Bir gün Fahr-i Kâinat (s.a.v.) Efendimiz İmam-ı Ali (r.a.)'nin üzengisini çeken birine buyurdu ki:</p>

  <p>«Sir-i Huda Allah'ın arslanı Aliyyû'l-Murtezâ senin elinde şehid olsa gerekdir!»</p>

  <p>O kimse işidip, melûl oldu ve ağlayarak İmam-ı Ali'ye geldi, tazarru edip dedi ki:</p>

  <p>- Yâ Ali, kanım sana helâl olsun, beni bu anda tepele! İmam-ı Ali (r.a.) dedi ki:</p>

  <p>- Sebeb nedir ki bu sözü dersin?</p>

  <p>-   Resul-i Ekrem bana dedi ki: «Ali'nin şehâdeti senin elinde olsa gerekdir.» Bu yüz ka­ralığı benden vâki olmadan dilerim ki, ben se­nin elinde öleyim. Tâ dünyâda ve ukbâda siyah yüzlü olmayayım.İmam-ı Ali (r.a.) dedi ki:</p>

  <p>-  «Hazreti Sani-i alem'in ezelde takdir et­miş olduğunu kul tebdile kadir olur mu? Hazret-i Müdebbirul-umûr bana mertebe-i şehadeti müyesser etmişse o halkayı giymemek bana dü­şer mi? »</p>

  <p>Ulemâ-yı siyerden mervidir ki: İmam-ı Ali (r.a.) Küfe'de Cum'a sabahı Ramazan ayında Mülcem oğlu eliyle şehid olmuştur. Altmış üç yaşında civâr-ı Hakk'a göçmüşlerdir. Ve Müddet'i hilâfet­leri altı yıl olmuştur. Radıyallahu Teâlâ anh.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Nebi (s.a.v.): Hz. Allah (c.c.) tarafından ken­disine vahiy gelen, bu yüzden de derecesi ve mer­tebesi yüce ve yüksek kılınmış olan.</p>

  

---

25 Ocak Çarşamba

  <p class="Stilbalk1Arial">SADIK DOST</p>

  <p>Hz. Ömer (r.a.)'ın şu mealde bir sözü düstur halinde her müslümanın kalbine nakşolunmalıdır:</p>

  <p>«Sizden biriniz candan bir arkadaşından sev­gi ve samimiyet görünce ona sımsıkı sarılsın. Çünkü bu her zaman ele geçmeyen bir devlet­tir.»</p>

  <p>Kur'an-ı Kerim, hayırlı bir dosttan mahrum kalmanın hicran ve hüsranını şu ayette ne ka­dar beliğ olarak beyan buyuruyor:</p>

  <p>«Kıyamet gününde mücrimler bizi ancak biz­den önceki mücrimler sapıttı. Artık bizim için ne şefaatçiler ne de candan bir dost yoktur, diye­cekler.» (Şuara/99-101)</p>

  <p>Peygamberimiz (s.a.v.) buyuruyor:</p>

  <p>«Salih ihvana sahip olmak insanın seadet ve selametindendir.»</p>

  <p class="Stilbalk1Arial">SIRPSINDIĞI ZAFERİ</p>

  <p>1363 de Sultan Murad batıya doğru Meriç'i geçti. Filibe ve Eski Zağra fethedildi ve Balkan dağlarına erişildi. Bu durumda Papa 5. Urbanus Hristiyanları Türklere karşı Haçlı seferine çağırdı. Macaristan, Sırbistan, Bosna kralları ile Ef­lâk prensi birleştiler. Edirne'ye birkaç kilometre yaklaştılar. Hacı İlbey padişahı beklemeye lüzum görmeden Sırpsındığı denilen mevkide düşmanı karşıladı ve imha etti. Bu Osmanlı'ya karşı dü­zenlenen birinci haçlı seferidir, ikincisi de yedi yıl sonra Çirmen Muharebesiyle bertaraf edildi.</p>

  

---

26 Ocak Perşembe

  <p class="Stilbalk1Arial">TAHARET</p>

  <p>Lügatte nezafet, temizlik demektir. Şer'an ta­haret, habes necaset denilen maddeten pis şeylerin veya hades denilen şer'i bir maniin zevalin­den ibarettir.</p>

  <p>Taharetler, küçük temizlik, büyük temizlik diye ikiye ayrılır.</p>

  <p>Küçük temizlik, abdestsizlik denilen hali gi­dermek suretiyle olan temizliktir. Abdest almak gibi.</p>

  <p>Büyük temizlik ise, cünüplük ve hayz-u nifas denilen hallerden çıkmak için ağıza, buruna su alıp bütün vücudu yıkamak sıretiyle yapılan temizliktir ki buna «Gusül, İğtisal, Boyabdesti» de denir.</p>

  <p>Hades: Bazı ibadetlerin yapılmasına şer'an mâni olan ve necaseti hükmiyye sayılan bir haldir. Hades-i asgar ve hades-i ekber kısımlarına ayrılır.</p>

  <p>Küçük hades: Yalnız abdest ile giderilen taharetsizlik halidir. Bevl etmek ve ağız, burun gibi bir uzuvdan kan gelmek sebebiyle vücude ge­len hades gibi.</p>

  <p>Büyük hades: Gusl abdesti ile giderilen taharetsizlik halidir. Bu da cünüplükten ve hayz, nifas denilen arızalardan ileri gelir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Resûlül Melahim (s.a.v.): Kendisi ve ümmeti kıyamete değin din düşmanlarıyla çarpışıp onları öldürecekleri için Peygamberimiz (s.a.v.)'e bu isim verilmiştir.</p>

  

---

27 Ocak Cuma

  <p class="Stilbalk1Arial">OSMANLILAR</p>

  <p>Osmanlı ve emsali ve beyliklerinde hayatiye­ti, göçebe gezen Türkmenler oluşturuyordu, iyi muhariblerdi. Gaza ve cihad aşkıyla yanıyorlardı. Hepsi birer tarikat şeyhine, bir tekkeye kapılanmışlar, burada İlây-ı Kelimetullâh'ın mânâ­sını, cazibesini, yüceliğini öğrenmişlerdi.</p>

  <p>Bunlara «derviş-gaaziler» deniyor. «Horasan Erenleri» denen ateşli tarikat propagandacıları şeyhler, dervişler, gerçekte İslâm dini ile rabı­taları şehirliler kadar sıkı olmayan Türkmenleri terbiyi ediyor, onlara ideal veriyorlardı. İdeal de, fethe, ülke açmaya, yeni topraklan dârû'l-îslâm hâline getirmeye dayanıyordu. Yeni bir toprak fethinde oraya yerleşiliyor, daha genç, daha enerjik, daha ateşli kitle, daha batıya, daha uc'a sevkediliyordu. Yerleşilen topraklarda kasabalar ku­ruluyor, kasabalar, Türk İslâm şehri haline ge­tiriliyordu. Bu mescid veya cami (cuma mescidi) çevresinde tekke, mektep, medrese, hamam, çeş­me gibi sosyal müesseseler yapılıyordu.</p>

  <p class="Stilbalk1Arial">BİR KISIM DİNİ TABİRLER</p>

  <p>Ef'ali Mükellefin: Mükellef insanların yap­tıkları işlerdir ki: Farz, vacib, sünnet, müstahab, helâl, mubah, mekruh, haram, sahih, fasit, bâtıl gibi kısımlara ayrılır.</p>

  <p>Farz: Yapılması dinen, kati surette lazım, ge­len herhangi bir vazifedir ki, farz-ı zanni farz-ı kat'î ve farz-ı ayn, farz-ı kıfaye kısımlarına ay­rılır.</p>

  

---

28 Ocak Cumartesi

  <p class="Stilbalk1Arial">KELİME-İ TEVHİD</p>

  <p>Ebu Hüreyre'den rivayet olunan bir hadis-i şerifle, Nebi, (s.a.v.) şöyle buyurmuşlardır:</p>

  <p>- «İman yetmiş küsur şubedir. En üstün de­recesi «Lâilaheillallah» demektir. En aşağı derece­si yolda eza verecek şeyleri temizlemektir. Haya da imandan bir şubedir.» buyurdular.</p>

  <p>- «Cennetin anahtarı «Lâilaheillallah» diye ehadette bulunmaktır. «Lâilaheillallah» zikrine devam edenler için kabirlerinde ve kabirlerinden kalktıkları zaman korku yoktur. Sanki ben «Lâilaheillallah» zikrine devam edenlerin «Bizden hüznü gideren Allah'a hamd olsun» ayetini oku­yarak kabirlerinden kalktıklarını görüyorum» buyurdular.</p>

  <p>Yine Resûlullah (s.a.v.) bir hadis-i şerifte:</p>

  <p>-«Ehl-i tevhid'e ölüm anında da, kabir ha­yatında da korku yoktur.» buyurdular.</p>

  <p>«Peygamberimiz (s.a.v.) Ashâb-ı Kirâm'a:</p>

  <p>«İmanınızı tecdid ediniz (yenileyiniz).» dediğinde:</p>

  <p>- Nasıl tecdid edelim? Ya Resûlullah? dedi­ler. Resûlullah: «Lâilaheillallah» zikrine devam ediniz. Çünkü buna devam etmek kalbi nurla doldurur ve mü'minin yakînini artırır.»</p>

  <p>Allah (c.c.) Kur'an-ı Kerim'de buyurmuştur ki:</p>

  <p>«Dikkat edin ve bilin ki kalbler ancak zikrullah ile mutmain olur.»</p>

  <p class="Stilbalk1Arial">ESMAÜN NEBİ (S.A.V.)</p>

  <p>Abdullah (s.a.v.): İbadette devamlı, Allah (c.c.)'a olan itaati tam...</p>

  

---

29 Ocak Pazar

  <p class="Stilbalk1Arial">KUR'AN-I KERİM'İN BÜTÜN İLİMLERİN KAYNAĞI OLUŞU</p>

  <p>İlahi kitaplar arasında, kitapların, belki bü­tün ilimlerin semerelerini kendinde topladığı için Kur'an-ı Kerim adı verilmiştir.</p>

  <p>Nitekim yüce Allah buna «Her şeyin tafsili­dir...» (Yusuf: 111)</p>

  <p>«...Her şeyin apaçık beyanıdır...» (Nahl: 89) şeklinde işaret buyurmuştur. Kur'an-ı Kerim Hakikati Ehli'ne göre bütün hakikatleri kendisinde toplayan Ledûn İlmi'nin de icmali özetidir.</p>

  <p>Hz. Ali der ki: «Resûlullah (s.a.v.)'dan işit­tim:(Haberiniz olsun ki: bir takım fitneler zu­hur edecektir!) buyurdu. (Ya Resûlullah! O fit­nelerden çıkış, kurtuluş nedir?) diye sordum? (Kitabullahtır! Çünkü sizden öncekilerin haberleri de sizden sonrakilerin haberleri de, aranızdakilerin hükmü de ondadır.</p>

  <p>O hak ve batılı ayıran kesin bir hükümdür, şaka ve boş şey değildir. Onu zorbalıkla bıra­kan kimsenin Allah boynunu kırar. Hidayeti doğ­ru yolu ondan başkasında arayanı dalâlete dü­şürür. O hikmetle dolu Kur'an'dır. O en doğru yoldur. O öyle bir kitapdır ki onlar onu dinle­dikleri zaman (Biz gerçek hayranlık veren bir Kur'an dinledik ki O Hakka ve doğruya götürü­yor. Bundan dolayı biz de O'na inandık.) derler.»</p>

  <p>Peygamberimiz, başka bir hadislerinde «Ön­ceki kitaplar tek bab ve tek harf üzerine inmiş­tir. Kur'an ise Emir, Nehiy, Helal, Haram, Muh­kem, Müteşabih, Misallerden mürekkep olmak üzere yedi bap ve yedi harf üzerinden inmiştir.»</p>

  

---

30 Ocak Pazartesi

  <p class="Stilbalk1Arial">EBREHE VE ASKERLERİNİN KUŞLARCA İMHASI</p>

  <p>Ebrehe, Habeş Necaşisinin Yemen Valisi ve Kumandanı Eryat'ı öldürerek yerine geçen bir Hıristiyandı. Halkın Mekke'deki Kabe'yi tavaf ve ziyarete gittiğini öğrenince, muhteşem bir kilise yaptırdı. Ve tüm halkından bu kiliseyi ziyaret etmelerini istedi ve emretti. Ama bunu başara­madı. Mekke'deki Kabe'yi yıkmaya karar verdi.</p>

  <p>Filler ve askerlerle yola çıktı. Mekke'ye ka­dar geldiler. Ama daha onlar saldırmadan Allah'­ın bir lütfü olarak yüzlerce kuş gaga ve ayakla­rında küçük taşlar taşıyarak fillerin ve askerle­rin üzerlerine kadar geldiler ve taşları bıraktı­lar. Filler, askerler ve bu arada Ebrehe'de telef oldu. Yanlarındaki hazineleri ve silahlar da Kureyşlilere kaldı.</p>

  <p>Bu olay Peygamberimiz (s.a.v.)'in doğumun­dan ellidört gün önce vuku bulmuştur. Fil sûresi bu hâdiseyi haber verir. Meali:</p>

  <p>«Bildin mi ya Ekreme'r-Resûl! Rabbin ashâb-ı file ne yaptı? Rabbin Teâlâ onların hilele­rini zayi kılmadı mı? Rabbin Teâlâ ashab-ı fil üzerine fevc fevc kuşları gönderdi ki, o kuşların her biri onlara Çamurdan ya­pılmış ateşte pişmiş gibi sert çakıllar atarlardı. Kuşların taşları atması üzerine, Rabbin Teâlâ onları yenmiş ekin çöpü gibi kıl­dı.»</p>

  

---

31 Ocak Salı

  <p class="Stilbalk1Arial">HZ. ÖMER (R A.)'İN DİNİN NEŞRİNE VERDİĞİ ÖNEM</p>

  <p>Hz. Ömer devrinde nice binlerce insan müslümanlığı kabul etmişti. Hz. Ömer (r.a.) Arkadaşlarını hakiki Müslümanlığa rehber olacak şe­kilde yetiştirmeğe muvaffak olduğundan, İslâm Ordusu nereye muvasalat ederse, bütün cihanı feth etmeğe azmeden Din Mücâhidleri'ni, Çöl Mücâhidleri'ni bütün halk görerek Müslüman olur­lardı. Çünkü insanlar müslümanlığı, doğruluğu­nu, sadeliğini, temizliğini sıdk-u ihlâsını görürler, tevfik-i ilâhi ile kalplerini teshir ile müslümanlara hayran olurlardı.</p>

  <p>Suriye'nin Fethi'nde düşman murahhası Corc, müslümanların hal ve hareketlerini beğenerek müslüman olmuştu.</p>

  <p>İranlılar müslümanlarla muharebe ederken bir İranlı başkumandan firar töhmetiyle muhakeme edilirken maznun, kendini müdâfaa için oku­nu çekmiş, bir taşa atarak taşı hurdahaş etmiş ve şöyle demişti.</p>

  <p>- Bu keskin oklar bile müslümanlar üze­rinde te'sir icra etmezse bunun manası, Allah'ın onlarla beraber olduğudur. O halde onlarla harbetmekte bir mana yoktur.»</p>

  <p>Mısırlı bir reis Şettâ Müslümanlar'ın hüsn-i sîretlerinden memnun olarak 2000 arkadaşıyla birlikte müslüman olmuştu.</p>

  <p>Çölden çıkan bir avuç insanın en büyük dev­letleri feth etmeleri, şüphesiz bir te'yîd-i ilâhi ile fevkâl beşer bir hâl olmuştu.</p>

  

---

1 Şubat Çarşamba

  <p class="Stilbalk1Arial">TEHECCÜD (GECE) NAMAZI</p>

  <p>Gece namazı mendup olup, geceleyin ve özel­likle gecenin sonunda kılınır. En azı iki en fazlası 12 ortası 8 rekattır.</p>

  <p>Faziletine bir sınır ve alan çizilemez. Cenab-ı Hak gece namazı kılanlar hakkında "Yaptıkları­na karşılık onlar için saklanan müjdeyi kimse bilmez." (Secde-17) buyurmaktadır.</p>

  <p>Hz. Ömer (r.a.)'dan rivayet edildiğine göre Resûlullah (s.a.v.) şöyle buyurmuştur:</p>

  <p class="c1">«Kim gece namazı kılar da güzelce kılarsa yani namazında kalbini dosdoğru tutar ve huşuuna muhatama ederse, noksanlıklardan sakınır­sa Allah ona dokuz ikramda bulunur. Bunların beşi dünyada dördü ahiretdedir. Dünyadaki beş ikram</p>

  <p>1- Onu dünyada afetlerden muhafaza eder,</p>

  <p><b>2</b> <b>- Namazın eserini yüzünde izhar eder,</b></p>

  <p>3 - Onu salih kullarına ve bütün insanlara sevdirir,</p>

  <p>4 - Lisanında hikmeti cari kılar.</p>

  <p class="c1">5  - Dinde ince anlayışla nasiplendirir.</p>

  <p>Ahiretteki dört ikramı:</p>

  <p><b>1</b> <b>- Kıyamet gününde yüzü ak olarak kalkar,</b></p>

  <p><b>2</b> <b>- Hesabını kolaylaştırır,</b></p>

  <p><b>3</b> <b>- Kitabını sağ tarafından verir,</b></p>

  <p><b>4</b> <b>- Sıratdan berk-i hatif gibi geçer.</b></p>

  <p class="Stilbalk1Arial">ESMAÜN NEBİ (S.A.V.)</p>

  <p>Kayyim (s.av.): Bütün güzel huy ve iyilikle­ri kendisinde toplayarak, her birinde kemal bulan.</p>

  

---

2 Şubat

  <p class="Stilbalk1Arial">HUDEYBİYE MUSALAHASININ DEVLETLER HUKUKU NOKTA-İ NAZARINDA EHEMMİYETİ</p>

  <p>Ehli sünnet (Ehl-i İslâm) ile Kureyş arasında imzalanmış işbu müâhedename devletler hukuku nokta-ı nazarından tehkike şayandır.</p>

  <p>Şu dört husus nazar-ı dikkat celbeder.</p>

  <p>Birincisi: Yazılış tarzında kavâid ve mera­sim; muâhedenameye Cenab-ı Hakk (c.c.)'ın ismiyle başlanmıştır.</p>

  <p>İkincisi: On senelik muvakkat bir mütareke­yi hâvi olması ve bu yolda muâhedât-ı ahîrede görülen tevâud ve şeraite muvafık bulunmasıdır.</p>

  <p>Üçüncüsü: Mültecilerin iâde ve teslimi kaziyyesiyle bu imtiyazın yalnız Kureyş efradına tah­sis ihsan buyurulmuştur.</p>

  <p>Dördüncüsü: Şâir kabilelere serbestlik veril­mesidir ki; isterlerse Peygamberi (s.a.v.) isterlerse Kureyş'i seçebilirler.</p>

  <p>Musâlahanâmenin tahrir ve imzasından son­ra Resul-i Ekrem (s.a.v.)'in öteden beri sıcak dostu olan Huzâa'lılar dördüncü maddeye binâen Muhammed (s.a.v.)'i seçtiler.</p>

  <p>Beni Bekir Kabilesi de Kureyş tarafına iltizam ettiler.</p>

  <p>«Hakikaten Allah (c.c.) o mü'minlerden ra­zı oldu ki Habibim, onlar sana bey'at ettikleri ve Cihad için söz verdikleri zaman onların gönüllerindekini bildi de üzerlerine sükûnet ve vekârı indirdi. Gönüllerini sulha yatıştırdı. Bedel olarak da onlara yakın ve şerefli bir fetih verdi.» (Fetih: 18)</p>

  

---

3 Şubat Cuma

  <p class="Stilbalk1Arial">İLMİN FEZÂİLİ</p>

  <p> </p>

  <p>«Allahü Teâlâ Âdem Aleyhi's-selâm'a esmâ'nın küllisini talîm etti.» (Bakara sûresi: 31)</p>

  <p>«Meleklerin Hazret-i Âdem'i ve zürriyetini halk etmekteki hikmeti nedir? diye suâl etmele­ri üzerine Vacib Teâlâ Hazretleri, sizin bilmedi­ğinizi ben bilirim buyurmuştur.» (Bakara sûre­si: 30)</p>

  <p>Ve hılkat-i Âdem'deki hikmet, ilimle mümtaz olmasıyla meleklerden efdal olduğunu beyân bu­yurdu. Hazret-i Âdem'in kalbine ilham suretiyle esmâ'yı ta'lîm buyurdu.</p>

  <p>Bu Âyet-i Celile, ilmin cümle faziletlerden efdal olduğuna delâlet eder. Çünkü ilimden ziyâde bir şeref olmuş olsaydı Vâcib Teâlâ ve Tekaddes Hazretleri Âdem Âleyhi's-selâm'ın faziletini onunla isbât ederdi. Halbuki Hak Teâlâ faziletini ilim ile isbât etmiştir.</p>

  <p>Tefsir şerhinde Âmir-i Cühenî-radiyallahu anh'ın rivayet ettiği bir hadis-i şerifte:</p>

  <p>«Kıyamet gününde, tâlib-i ilmin mürekkebiyle şehid'in kanı huzûr-ı ilâhi'ye gelir, tâlib-i ilmin mürekkebi şehid olan kimsenin kanı üzeri­ne tafdil olunur» buyurulmuştur.</p>

  <p>Muaz (r.a.) Hazret-i Peygamber (s.a.v.)'den rivayet eder: Buyurmuştur ki:</p>

  <p>«İlim öğrenmekle Bari Teâlâ'nın azamet ve ce­lâlini bilip havf u haşyet hâsıl olur.</p>

  <p>İlim talebi ibâdettir. İlmin müzâkeresi tesbih­tir. Ve bilmeyene öğretmek sadakadır. Ve ehline bezl etmesi kurbettir. İlim, helâl ve haram'ın ni­şancısı ve ehl-i cennet yolunun delilidir.»</p>

  

---

4 Şubat Cumartesi

  <p class="Stilbalk1Arial">PEYGAMBERİMİZ (S.A.V.)'İN CİHANŞÜMUL ŞEFKAT VE MERHAMETİ</p>

  <p>Yüce Allah (c.c.) Peygamberimiz (s.a.v.) hak­kında şöyle buyurur.</p>

  <p>«Biz seni alemlere rahmet olmak için gön­derdik!» (Enbiya: 107)</p>

  <p>«And olsun size öyle bir Peygamber gelmiş­tir ki sıkıntıya uğramanız, O'na çok ağır ve güç gelir.</p>

  <p>O, üstünüze çok düşkündür.</p>

  <p>Bütün mü'minler için çok şefkatli ve mer­hametlidir.» (Tevbe: 128)</p>

  <p>«Onlar mü'min olmayacaklar diye, âdeta ken­dine kıyacaksın!» (Şuara: 3)</p>

  <p>Peygamberimiz (s.a.v.) de:</p>

  <p>«Benimle sizin misaliniz:Ateş yakan bir ada­mın misaline benzer ki, kelebek ve çekirgeler, ateşin içine düşmeğe can atıyorlar!</p>

  <p>O adam ise, onları ateşten men etmeğe çalışıyordur.</p>

  <p>Ben sizi tutuyor, ateşe düşmenize engel olu­yorum.</p>

  <p>Sizler ise ellerimden kurtulmağa (Ateşe düş­meğe) çabalıyorsunuzdur.» buyurmuştur. (Ahmed b. Hanbel-Müsned C: 3 S: 392)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Cami (s.a.v.): Geçmiş, geleceğin tüm ilimle­rini, güzel huy, kerem ve amellerini, şeriat ve ger­çeğin ispatını, zatına ve sıfatına ait kemalin tü­münü kendisinde topladığından Peygamberimiz (s.a.v.)'e Cami ismi verilmiştir.</p>

  

---

5 Şubat Pazar

  <p class="Stilbalk1Arial">ÜÇ AYLAR</p>

  <p>Cenâb-ı Allah (c.c.) mü'min kulunun eksik ibadetlerini tamamlaması, tam olanının da ziyadesi için bir yıllık zamanda bazı vakitleri seçmiştir. Bunlar; duaların kabul olduğu, günahların afv edildiği, rızıkların dağıtıldığı, bir yıllık ha­rekâtın tâ'yin edildiği, berâtların verildiği, Cen­net kapılarının açılıp Cehennem kapılarının ka­pandığı saatleri, günleri, ayları içinde bulundu­ran vakitlerdir. Regâib, Mi'raç, Berât kandillariyle Kadir gecesinin de içinde olduğu bu aylar hepimizce «ÜÇ AYLAR» olarak bilinen Recep, Şa­ban, Ramazan aylarıdır.</p>

  <p>Peygamberimiz (s.a.v.) Ashabına Her ay üç gün oruç tutmalarım tavsiye etmiştir. Recep ve Şaban aylarında ise Peygamber Efendimiz'in bu sünnetine uymalı ve Allah (c.c.) rızası için en azından üçer gün oruç tutmalıdır.</p>

  <p>Resûl-i Ekrem (s.a.v.) buyurmuştur ki:</p>

  <p>«Recep, Eşhur-î Kurumdandır. Günleri altın­cı göğün kapısında yazılıdır. Kişi ondan bir gün oruç tutup, Allah'tan korkarak (yine) yenilerse, kapı ve gün dile gelip şöyle derler. Allah'ım onu bağışla! Eğer, Allah korkusuyla oruç tamamlan­mazsa, onun için mağfiret dilemezler ve «Nefsin seni aldattı» derler.»</p>

  <p>(Ebû Saîd r.a.)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mutahhar (s.a.v.): Ona gelen ilâhî feyz ve kerametlere ait tecellinin gereği bu isim verilmiştir.</p>

  

---

6 Şubat

  <p class="Stilbalk1Arial">RECEP AYINI İDRAK EDİYORUZ</p>

  <p>Peygamber Efendimiz (s.a.v.):</p>

  <p>«Recep, Allah-ü Teâlâ'nın ayıdır.» diye bu­yurmuşlardır.</p>

  <p>Resûlullah (s.a.v.) bu aya tazimen ekseriya oruçlu bulunurlardı. Recep'te oruç tutanlar Allah-û Teâlâ (c.c.)'nın üç türlü eltaf (iyilik) ve inayetine mazhar olurlar. Bunlardan biri geçmiş günahlarının mağfireti, ikincisi kalan ömürlerin bereketi, üçüncüsü «Müvekkıf» haşirde susuzluk­tan emin olmasıdır.</p>

  <p>Bir ihtiyar, Resûlullah (s.a.v.)'in Recep ayı­nın fazileti hakkındaki bu beyânından sonra:</p>

  <p>-«Yâ Resûlullah! Ben ihtiyarım, Recep ayı­nın küllisini tutamam» dediğinde:</p>

  <p>-«Sen Receb'in evvel günü, orta günü, ahir günü oruçlu ol, cümlesini oruç tutmuş gibi olursun.» buyurmuşlardır.</p>

  <p>«Her iyiliğe on sevap verilir.» Âyet-i Kerime­sine göre üç gün tutulan oruca da otuz gün oruç tutmak sevabı verileceğine işaret edilmiştir.</p>

  <p>Resûlullah (s.a.v.) buyurdular:</p>

  <p>«Şeytan, kan damarlarda dolaştığı gibi, âdemoğlunun damarlarında dolaşır. Siz oruç ile onun yollarını daraltın.» (Buhârî-Müslim)</p>

  <p>Recep ayında okunacak dua:Allahümme barik lena fi recebe ve Şa'bane ve belliğna ramazane.</p>

  <p>Yani: «Ey Rabbim! Bize Receb'i ve Şa'ban'ı mübarek kıl ve bizi Ramazan'a ulaştır.»</p>

  

---

7 Şubat

  <p class="Stilbalk1Arial">CEBRAİL'İN DIHYET-ÜL KELBİ SÛRETİNDE GÖRÜNÜŞÜ</p>

  <p>Peygamberimiz (s.a.v.) Beni Kurayza Yahudileri'nin yurdu üzerine giderken Savreyn'de Eshabı Kiram'dan bazı kişilere rastladı. Bu kişi­ler Peygamber Efendimiz (s.a.v.)'in, Mescid komşusu Ganm Oğulları idiler.</p>

  <p>Peygamber Efendimiz (s.a.v.) onlara «Yanı­nızdan, bir kimse geçip gitti mi?» diye sordu.</p>

  <p>Onlar da «Evet Yâ Resûlullah. Eğerinin üze­rine atlas kadife örtülmüş ak bir katır (veya at) Üzerinde Dihye b. Halifet'ül-Kelbî yanımızdan ge­çip gitti! Bize silâhlanmamızı emr etti, silâhımızı yanımıza aldırdı, bizi iki saf yaptı. Ve (Şimdi si­ze Rasûlallah gelecektir!) dedi» dediler.</p>

  <p>Peygamber Efendimizin (s.a.v.) ise cevaben: «O Cebrail idi. Kalelerini sarsmak ve kalplerine korku salmak için Beni Kurayzalılara gönderildi» buyurdular. Biraz sonra asıl Dıhyet'ül-Kelbî (r.a.) gelip, onların yanından geçti.</p>

  <p>Dıhyet'ül-Kelbî suretinde görünen Cebrail (a.s.)'ın yüzü ve sakalı tamamıyla Dıhyet'ül-Kel­bî (r.a.)'nin yüzü ve sakalına benziyordu.</p>

  <p>Harise b. Nûman (r.a.) daha sonra hep «Hayatım boyunca Cebrail (a.s.)'i iki kere gördüm. Biri Savreyn gününde, diğeri de Huneyn'den dönüşü­müz gününde cenazelerin konulduğu yerde idi» derdi.</p>

  <p>Nitekim Peygamber Efendimiz (s.a.v.)'de be­lirtmişlerdir ki: «Cebrail (a.s.)'ın vahiy getirdiği şekillerden birisi de Dıhyet'ül-Kelbî şeklinde gel­mesidir.»</p>

  

---

8 Şubat Çarşamba

  <p class="Stilbalk1Arial">ZİKRULLAH</p>

  <p>Zikr, tezkâr, bir şeyi unutmamak, hatırda tut­mak, yüce Allah'ı ululamak, takdis, tesbih, tevhid ve kendisine mahsus bütün hamd sıfatlar ile sena etmek demektir.</p>

  <p>Zikr, 2 türdür:</p>

  <p>1) Dil ile zikir</p>

  <p>2) Kalb ile zikir</p>

  <p>Dil ile zikre devam edile edile kalp zikrine erişilir. Kul: zikri dili ve kalbi ile birlikte yapabildiği zaman, kâmil ve olgun olur. Zikret­mek Allah'ın buyruğu gereğidir. Kur'an-ı Kerim'de bu hususta şöyle buyrulur:</p>

  <p>«Rabbinin ismini zikret! Yalnız ona yönel!» (Müzzemmil: 8)</p>

  <p>«Sabah ve akşam, Rabbinin ismini zikret!» (Dehr: 25)</p>

  <p>«...Allah'ı zikr etmek, elbette en büyük iba­dettir...» (Ankebut: 45) Daha bir çok ayetler mev­cuttur zikr hakkında.</p>

  <p>Peygamberimiz (s.a.v.) buyurur ki: «Rabbini zikredenle, zikretmeyenin meseli, diri ile ölüye ben­zer!» «İçersinde Allah zikr edilen evle, içinde Al­lah zikredilmeyen evin misâli, ölü ile diri gibidir!»</p>

  <p>Muaz b. Cebel (r.a.) «Ya Resûlullah! Amellerin, yüce Allah katında en sevgili olanını bana ha­ber ver» dedi. Peygamberimiz (s.a.v.) «Dilin yüce Al­lah'ın zikri ile ıslak bulunduğu halde, ölmendir!» buyurdu.</p>

  <p>Cabir (r.a.)'in Peygamberimiz (s.a.v.)'den ri­vayetine göre: «Zikr'in efdal ve üstünü (La ilahe illallah). Duanın efdal ve üstünü de (Elhamdülillah) dır.»</p>

  

---

9 Şubat Perşembe

  <p class="Stilbalk1Arial">REGAİB GECESİ</p>

  <p>Regaib; rağbet olunan, rağbetle istenilen şey­ler, bol ihsanlar ma'nasına gelmektedir.</p>

  <p>Regaib gecesi de: Kendisinde yapılan ibadet­lere büyük ve çok sevaplar verilmesi umulan ge­ce demek olur. Bu geceye, Regaib ismini melek­ler vermiştir. Bu gece, yüce Allah (c.c.)'ın, Mü'min kullarına rahmet ve inayetini bol bol ihsan ettiği, dualarının kabul olunduğu mübarek bir gecedir.</p>

  <p>Rivayete göre: Peygamberimiz (s.a.v.), Receb ayının ilk cuma gecesinde ilahi bir takım tecel­lilere mazhar olup buna şükr için on iki rekat Regaib namazı kılmıştır.</p>

  <p>Receb'in ilk perşembe günü oruçlu geçiril­dikten sonra cuma gecesinde, akşamla yatsı vakti arasında ve gecenin ilk üçte birinde, iki rekat­ta bir selâm verilmek suretiyle on iki rekat nafi­le namaz kılınır. Her rekâtta bir kere fatiha, üç kere kadr, on iki kere ihlâs sureleri okunur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Resûlür Rahatî (s.a.v.): Kendisinden evvel ge­len peygamberlerin şeriatlerindeki zorlukları, zah­metli ve güç teklifleri peygamber olduktan son­ra kaldırıp, yerine kolaylık ve rahatlık getirdiği için bu isim verilmiştir.</p>

  <p>Mukaffa (s.a.v.): Bütün nebi ve resullerin sünnetine tâbi olup hidayet yolundan ayrılmayan...</p>

  

---

10 Şubat Cuma

  <p class="Stilbalk1Arial">SULTAN II. ABDÜLHAMİD</p>

  <p>Sultan Abdülhamid Han İslâm aleminde hüsn-i kabul gördü. Bugün de müslüman dünya­sı onu sevgiyle anmaktadır. Sömürgecilerin bas­kısıyla bunalan İslâm alemi memnuniyetle Abdülhamid Han'ın manevî liderliğinde toplandı. Çok yakın tarihte (1967) basında Afrika'nın bazı ül­kelerinde hutbenin ulu Hakan adına okunduğu yazılmıştır.</p>

  <p>İslâm birliğine ve bütünlüğüne karşı çok uya­nıktı, dikkatliydi ve kesinlikle taviz vermezdi.</p>

  <p>Filistinde Yahudi göçmenlerinin yerleştirilme­si kendisinden talep edildiğinde son derece hid­detlenmiş, kesinlikle karşı çıkmıştır. Huzurundan kimseyi kovmadığı halde bunu talep edenleri hid­detle huzurundan kovmuştur.</p>

  <p>Kendisi dünyanın en mühim siyasi şahsiyet­lerinden biri sayılmıştır. Avrupa politikasına birinci derecede müessir olmuştur. Saltanatı 32 yıl 7 ay 27 gündür.</p>

  <p>İngiltere'nin İstanbul elçisi Sir Nikola Avru­pa'nın cihan harbini önleyen büyük denge unsurunun Sultan Hamid diplomasisi olduğunu açıkça söylemiştir. Bu kehanet Ulu Hakan'ın tahtan indirilmesiyle aynen gerçekleşmiştir.</p>

  <p> </p>

  <p>Farzı ayn: Mükelleflerden her birinin yapma­sı lâzım gelen farzdır. Beş vakit namaz gibi.</p>

  <p>Farzı kifaye: Mükelleflerden bazılarının yapmalarıyla, diğerlerinden düşen, yani onlar için yapma mecburiyeti kalmayan farzdır. Cenaze Na­mazı gibi.</p>

  

---

11 Şubat

  <p class="Stilbalk1Arial">SELÂM</p>

  <p>(Esselamu Aleykûm) demek, müslümanlar üzerine, «Her kaza ve beladan selamet üzeri­nize olsun» diye selâmetle dua ve temennidir.</p>

  <p>Resûlullah (s.a.v.) Efendimiz:</p>

  <p>«Selâm Allah'ın isimlerinden bir isimdir. Aranızda yayınız.» buyurmuştur.</p>

  <p>Sahih kavle göre selâm vermek sünnet, al­mak ise vaciptir.</p>

  <p>«Üç hasleti nefsinde toplayan imanını da top­lamış olur:</p>

  <p><b>1</b> <b>- Nefsine karşı bir menfaat hakkında da olsa insaf ve adaleti bırakmamak.</b></p>

  <p><b>2</b> <b>- Selâmı yaymak.</b></p>

  <p><b>3</b> <b>- Kendi muhtaç olduğu halde infâk.»</b></p>

  <p>«Tanıdığın ve tanımadığına selâm vermekliğin Ahlâk-ı İslâmiye'dendir.»</p>

  <p>«Mü'minlere selâm vermek ve umur-i hayriyede daim güzel söz söylemek Cenab-ı Hakkın afv-ü mağfiretini mucib olur.»</p>

  <p>Resul-i Ekrem (s.a.v.) Efendimiz:</p>

  <p>- Mü'min mü'mine mülaki olup ona selâm ve­rerek elini sıktığı zaman her ikisinin günahları ağaç yapraklarının döküldüğü gibi dökülür.»</p>

  <p>Ebu Hureyre (r.a.) demiştir ki: Resûlullah (s.a.v.) şöyle buyurdu:</p>

  <p>«Birbirinize hased etmeyiniz, birbirinize buğzetmeyiniz, birbirinize dargın durmayınız. Ey Al­lah'ın kulları kardeş olunuz. Müslüman müslümanın kardeşidir, ona zulmetmez, onu aldatmaz, ona hor bakmaz...</p>

  

---

13 Şubat Pazartesi

  <p class="Stilbalk1Arial">HZ. ALİ (R.A.) DİYOR Kİ.</p>

  <p>«Resûlullah (s.a.v.) Efendimizin halifesi Ebu Bekir Es-Sıddık (r.a.)'a bu menzileye varıp bi­zi geçmeye muvaffak olduğun ve azim dereceye vardığını ne ile kazandın? diye sordum.</p>

  <p>Hz. Ebu Bekir dedi ki: beş şey iledir:</p>

  <p>1 - İnsanları iki kısım gördüm. Kimisi dün­yayı ister. Ben ise Mevlâyı tercih ettim.</p>

  <p>2 - Ben İslâm'a dahil olduğumdan itibaren doyasıya dünya taamı yemedim. Zira Mârifetullah (c.c.) lezzeti ile meşguliyet beni dünya taamı lezzetlerine meylettirmedi.</p>

  <p>3 - İslâmiyet'e dahil olduğundan itibaren dünya meşrubat (içecek)ından kanmadım. Zira Halikımın muhabbeti dünya içeceklerinden faz­la geldi.</p>

  <p>4 - İslâmiyet'e duhulümde beni iki amel karşıladı. Dünya ameli ve ahiret ameli. Ben ahiret amelini dünya amelinden ihtiyar ettim.</p>

  <p>5 - Resûlullah (s.a.v.)'in sohbetine mülâzemet ettim. Hatta bir saat bile ayrılmazdım ki, mağaraya girerken beraber girdim.»</p>

  <p class="Stilbalk1Arial">KÖTÜLÜĞE İYİLİKLE MUKABELE</p>

  <p>«Kötülüğün cezası aynı olan bir kötülüktür. Bununla beraber kim afveder barışırsa Allah mut­laka ecrini verir.» (Şûra Sûresi: 40)</p>

  <p>«Öfkesini yenenler, insanların suçunu bağışlayan da Cennetliktir. Allah iyilik edenleri sever. » (Âl-i İmran: 134)</p>

  

---

14 Şubat Salı

  <p class="Stilbalk1Arial">BİLÂL-İ HABEŞİ (RA.)</p>

  <p>Bilâl İbn-i Rebâh el-Habeşi (r.a.)'ın künyesi Ebu Abdil-Kerîm, yahud Abdullah Ebu Ömer'dir.</p>

  <p>Hazret-i İmam'ul-Murselin Aleyhi salevâtullâhi'nin devamlı olarak müezzini ve hâzinidir.</p>

  <p>Köle cinsinden olup Sâbikiyn-i evvelindendir. Köle iken İ'lân-ı İslâm ile müşriklerin eza ve iş­kencelerine Sabr-u tehammül eden ashâb-ı ibtilâdandır.</p>

  <p>Hazret-i Ebu Bekr'is-Sıddıyk kölelikten kurta­rarak âzâd eylemiştir.</p>

  <p>Ve ondan sonra Bilâl (r.a.) Nebiyy-i Ekrem (s.a.v.) efendimizin hizmetine devam etmiştir. Bedir'de ve bütün Meşâhid-i Seniyye de bulunmuş­tur.</p>

  <p>Kastalâni Sahîh-i Buhâri'nin Kitâb-ı Menâkıb şerhinde demiştir ki:</p>

  <p>«Bilal (r.a.) Sâdık'ul-İslâm Tâhir'ul-Kalb Harisun ale'd-diyâne» idi. Hak Teâlâ rızâsı yolunda şediden ta'zib olduğu halde sabretti. Kendisine en ziyâde âzâb eden Ümeyye bin Halef idi. Merkûm en sonra Bedir gazasında Bilâl-i Habeşi'­nin elinde maktul olduğundan Hz. Ebu Bekir (r.a.) bu hususta şu beyti buyurdu (Meali):</p>

  <p>«Seni tebrik ederim. Rahman olan Allah se­nin hayrını ziyâde etmiştir ve intikamını aldın ey Bilâl!»</p>

  <p>Hz. Bilâl Şehidûl-ümd (Pek esmer) ve ahıf ve pek uzun boylu ve kuru yüzlü imişler. Mekke'de doğmuş ve aslı Habeşe'dendir.</p>

  <p>En evvel ezan okuyan ve kaamet getiren bu zât-ı âli-kadirdir.</p>

  

---

15 Şubat Çarşamba

  <p class="Stilbalk1Arial">ZÜRARE B. AMR (R.A.)'IN YOLDA GÖRDÜĞÜ RÜYAYI PEYGAMBERİMİZE YORDURMASI</p>

  <p>Zürare b. Amr (r.a.) «Ya Resûlulalah yolda bir rü­ya gördüm beni korkuttu» dedi.</p>

  <p>Peygamberimiz (s.a.v.) «Nedir o?» diye sordu. Zürare b. Amr «Gördüm ki evimde bırakmış olduğum dişi eşek çil, kara kızıl bir oğlak doğur­muş» yerden bir ateşin çıkıp benimle oğlumun arasına gerildiğinde gördüm ki o ateş (Dumanlı ateş! dumanlı ateş! Gözlüsü gözsüzü bana yiyecek yediriniz. Ben sizi ev halkınızı ve malınızı ye­rim! diyordu» dedi. Peygamberimiz de evinde, hamli gizli bir cariye bıraktın mı? diye sordu, Zürare b. Amr (r.a.) «Evet» dedi.</p>

  <p>Peygamberimiz (s.a.v.) «İşte o cariye bir oğlan do­ğurmuştur. O senin oğlundur» buyurdu. Zürare b. Amr (r.a.) «Onun çil, kara, kızıl olmasının sebebini anlayamadım», dedi. Peygamber (s.a.v.), «Yakınıma gel» buyurdu.</p>

  <p>Zürare b. Amr (r.a.) yaklaşıp «Seni hak peygam­ber olarak gönderen Allah'a yemin ederim ki onu senden önce hiç kimse bilmiyordu!» dedi.</p>

  <p>Peygamber (s.a.v.) «Gördüğün çil, kara, kızıllık işte odur? Gördüğün ateşe gelince o benden son­ra kopacak fitnedir.» «O Ahir zamanda kopacak­tır» buyurdu. Zürare (r.a.) «Ya Resûlullah kopa­cak fitne nedir?» diye sordu.</p>

  <p>Peygamber (s.a.v.) «Mü'minin kanını dökmek mü'mine baldan sudan tatlı gelecek kötülük ya­pan, kendini iyilik yapıyor sanacaktır! Sen ölürsen bu hali oğlun görecektir. Oğlun ölürse sen göreceksin» diye buyurdu.</p>

  

---

16 Şubat Perşembe

  <p class="Stilbalk1Arial">NAMAZDA HUŞU VE TADÎLİ ERKAN</p>

  <p>Peygamberimiz (s.a.v.) hadîs-i şef illerinde şöyle buyurmuştur: «Allah'a, onu görür gibi kulluk et. Çünkü sen onu görmesen de o seni görüyor.»</p>

  <p>Bu hadis-i şeriften anlaşılacağı gibi, namaz kılan kişi daima -Allah'ın azametini düşünmeli­dir. Namaz kılarken dünya metâından hiç bir şeyle zihnini meşgul etmemelidir.</p>

  <p>Namazı huşu içinde kılabilmek için bir kısım âdaba riâyet etmek gerekir. Âdabına riâyet etmeden kılınan namazdan lezzet alınmaz.</p>

  <p>Namaz kılanın, ayakta secde yerine, rükûda ayaklarının üzerine, secdede burnunun ucuna ve oturuşta dizlerine bakması namazın âdâbındandır.</p>

  <p>Ayrıca namazdayken mümkün mertebe öksürmemek, esnerken ağzı tutmak da namazın âdabından sayılmıştır.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Resûl (s.a.v.): Alemlerin rabbı olan Allahu Teâlâ tarafından, kullarını İslâm dinine davet için gönderilmiş peygamber.</p>

  <p>PİRANHA</p>

  <p>Amazon'da yaşayan en yırtıcı balıktır. Et yi­yerek yaşar. Dişleri bir ustura kadar keskin olup, rasladıkları bir insanı birkaç dakika içinde par­çalayıp iskelet haline getirebilirler.</p>

  

---

17 Şubat Cuma

  <p class="Stilbalk1Arial">TÖVBE-İ İSTİĞFAR</p>

  <p>Yüce Allah «Ey kullarım! Benim affettiğim kimseden başka hepiniz günahkârsınız! Öyle ise benden mağfiret dileyiniz de, sizi mağfiret edeyim!» buyurmuştur.</p>

  <p>Peygamberimiz de «Ey insanlar! Rabbınıza tevbe ediniz! Ben de, O'na, günde yüz kere tevbe ve istiğfar ediyorumdur.»</p>

  <p>«Demirin pası gibi, kalblerin de pası vardır. Kalblerin cilâsı, istiğfardır.»</p>

  <p>«Hergün, yetmiş kere istiğfar eden kimse, ga­filler zümresinden yazılmaz.»</p>

  <p>Habbab (r.a.) «(Ya Resûlullah! Nasıl istiğ­far edeyim!) diye sorduğunda:</p>

  <p>(Allâhümmağfirlenâ verhamnâ vetüb aleynâ inneke entettevvâbürrahim) de! buyurdu.» demiş­tir.</p>

  <p>***</p>

  <p>Şimdiki işini geleceğe bırakma zira gelecek zaman için başka meşguliyetlerin olacaktır. Abdülkâdir Geylanî (K S.)</p>

  <p>«Sizin hastalığınızın ve şifanızın ne olduğu­nu söyleyeyim mi? Hastalığınızın günahlar, ilacınızın da istiğfar olduğunu unutmayınız.» (Ramûzu'l ehadîs)</p>

  <p>«İstiğfar mü'minin sahife-i â'mâlinde nur gibir parlar.» (a.g.e.)</p>

  <p>«Gıybetin keffareti gıybet ettiğin kimse için istiğfar etmekliğindir.» (a.g.e.)</p>

  

---

18 Şubat

  <p class="Stilbalk1Arial">PEYGAMBERİMİZ (S.A.V.)'İN YATIŞ VE UYUYUŞ BİÇİMİ</p>

  <p>Peygamberimiz, döşeğinde uyumak istediği zaman, sağ yanının üzerine yatar, sağ elini, sağ yanağının altına koyar, sonra da:</p>

  <p>«Allah'ım! Kendimi, Sana teslim ettim. Yü­zümü, Sana verdim. İşimi sana ısmarladım. Sırtımı, Sana daya­dım. Ben senin azabından korkar, rahmetini umarım. Senin rahmetinden başka sığınılacak yok. Se­nin azabından başka korunulacak yoktur. Ancak senin rahmetine sığınılır ve ancak se­nin rahmetinle kurtulunur. Ben, Senin indirmiş olduğun kitabına ve gön­dermiş olduğun Peygamberine (herkesten önce) inanmışımdır. »</p>

  <p>Allah'ım! Kullarını, huzurunda topladığın günde azabından, beni koru!» diyerek dua eder. uykudan uyanıp kalkarken de:</p>

  <p>«Hamd olsun O Allah'a ki, bizi, öldükten son­ra diriltti. Kıyamet günü, dönüşümüz de, O'na olacaktır.» derdi.</p>

  <p>Peygamberimiz, karnının üzerine (yüzü ko­yun)yatan bir adama raslayınca «İşte bu, Allah'ın hiç sevmediği bir yatıştır!» buyurdu.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Şehir (s.a.v.): Meşhur, bilinen.</p>

  

---

19 Şubat Pazar

  <p class="Stilbalk1Arial">TIP İLMİNİN ZARURETİ</p>

  <p>İnsanın, bedenine zarar verecek şeylerden sa­kınacak kadar tıp ilminden bilmesi müstehaptır. Çünkü tıp ilmi, bedenin sıhhatini muhafazaya yardımcıdır. Dini ve dünyevî ilimlerin tahsili de ancak sıhhat olduğu vakit mümkündür.</p>

  <p>Cümle tabibler ve hekimler bütün hastalıkla­rın ve belaların altı şeyden meydana geldiğinde ittifak etmişlerdir:</p>

  <p>1  - Gündüz çok uyumak,</p>

  <p>2  - Gece çok uyumak,</p>

  <p>3  - Gece bir hareketten sonra su içmek,</p>

  <p>4  - Tok karnına yemek,</p>

  <p>5  - Kesret-i cima,</p>

  <p>6  - Bevlini tutmak.</p>

  <p>Eskilerden yaşlı bir adama: «- Maşallah! ömrün ne kadar uzun» dediklerinde, adam:</p>

  <p>«- Biz yemeğimizi pişirdiğimiz zaman güzelce pişiririz, ağzımıza aldığımız zaman iyice çiğ­neriz, midemizi doldurmayız, çok fazla da acıktır­mayız» dedi.</p>

  <p>Rivayet olunduğuna göre analar dörttür:Devâların anası, edeblerin anası, emniyetlerin anası, ibadetlerin anası. Bütün devaların anası az yemek, bütün edeplerin anası az konuşmak, bütün emniyetlerin anası sabır, bütün ibâdetlerin anası da günahları terk etmektir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Harisün Aleyküm (s.a.v.): Ümmetine düşkün, üzerlerine titreyen.</p>

  

---

20 Şubat Pazartesi

  <p class="Stilbalk1Arial">ENES BİN MALİK (R.A.)</p>

  <p>Enes b. Mâlik (r.a.): Künyesi Ebu Hamza'dir. Ensâr-ı Kirâm'dan ma'duddur. Hâdim-i Resûlullah Teâlâ aleyhi ve sellem'dir.</p>

  <p>İbtidâ Hicret-i Seniyye'de Enes (r.a.) sekiz-on yaşında bulunduğu halde validesi Ümm-i -i Süleym (r.a.) huzûr-u hümâyun (s.a.v.)'e getirip.</p>

  <p>«- Yâ Resûlullah! Bunu size devletmend-i hizmet-i Seniyyenizde bulunmak üzere getirdim! Ve min-ğayr-i haddin armağan ettim. Benim oğ­lum ve sizin hâdiminizdir. Ona dua buyur!» di­ye takdim etmiş ve Sultân-ı güzin (s.a.v.) efendi­miz hazretleri Enes hakkında tûl-i amr ve kesret-i mâl ü evlâd ile dua buyurmuş idi.</p>

  <p>Hatem'ül-enbiyâ (s.a.v.)'in bu uğurlu duası ile Enes (r.a.) sekseni aşkın evlâd ve ahfâd görmüş ve kendisi mâl-i kesire mâlik ve yüz üç ya­şına vardığı halde vefat etmiştir.</p>

  <p>Mütevâliyen on sene hizmet-i Resûlullah (s.a.v) de bulunup 2210 (ikibinikiyüzon) hadisi şerif rivayet etmiştir. Sahihayn'da 218'i mezkûr­dur. 80 Buhâri de, 90 Müslim'de münferittir, bakisinde müttefiktir.</p>

  <p>Peygamberimiz (s.a.v.) bir aralık dest-i mübarekleriyle çekerek: «Ey iki kulaklı!» diye latife buyurmuşlardır.</p>

  <p>Enes (r.a.) sakalını boyar imiş. Ve saçlarını da kestirmeyip azalttığından «Zül'üzneyn.» lakabıyla mülakkab olmuşlardır.</p>

  <p>Enes (r.a.) Resûlullah (s.a.v.) efendimizin hizmetli seniyelerinde bulunduğu müddetçe bir defa olsun «Fena yaptın, yapmadın!» yolunda bir tekdir telakki etmediği kendisinden mervîdir.</p>

  

---

21 Şubat Salı

  <p class="Stilbalk1Arial">HZ. ÖMER (R.A.)'İN RİYASET VE ADALETİ</p>

  <p>Hz. Ömer (r.a.)'in devrini diğer devirlerden ayıran başlıca özellikler;</p>

  <p>O'nun karşısında şah ile fakir, asil ile âdi, akraba ile yabancı insanların aralarında hiç bir ayırım yapmaksızın aynı muameleyi görmeleridir.</p>

  <p>Hz. Ömer (r.a.) intihab olunduğu zaman:</p>

  <p>- «Sizin için en müfidiniz, işlerinizi idare hususunda en kuvvetli olduğumu bilmesem, bu işi der-uhde etmeye benden liyakatli bir kim­se bulunduğunu bilsem, gidip de ona boynumu vurdurmak daha kolay olur.» demiştir.</p>

  <p>Hz. Ömer (r.a.) görünüşte iyi yaşayan insan­lara baktıkça, ne işle meşgul olduğunu sorardı. Şayet işsiz olduğunu anlarsa:</p>

  <p>- «Bu adam benim nazarımda her türlü iti­bârını kaybetti.» derdi.</p>

  <p>Hz. Ömer (r.a.) geceleri dolaşır, teb'âsının ahvâlini tetkik ederdi.</p>

  <p>Hz. Ömer (r.a.), Medine'ye avdetinde çölde bir tek bir çadırda bir kadın görmüştü ve kadına sormuştu:</p>

  <p>- Ömer hakkında ne düşünüyorsun?»</p>

  <p>- «Allah Ömer (r.a.)'in belâsını versin. Bü­tün riyaseti müddetinde beş para almadım.» Hz. Ömer (r.a.):</p>

  <p>- «Sen. böyle uzak yerde ayrı yaşarken Ömer seni nereden bulsun.» Kadın:</p>

  <p>- «Beni bulamayacaksa niçin devletin başı­na geldi?» Bu söz Hz. Ömer (r.a.)'i o kadar mü­teessir etti ki, gözleri yaşardı.</p>

  

---

22 Şubat Çarşamba

  <p class="Stilbalk1Arial">HEM DİNİ, HEM DÜNYEVİ BAKIMDAN ZARARLI VE FAYDALI BAZI ŞEYLER</p>

  <p>İbn-i Abbas (r.a.) şöyle demiştir: Beş şey unutkanlığı artırır:</p>

  <p>1 - Ekşi elma yemek,</p>

  <p>2 - Durgun suya bevletmek,</p>

  <p>3 - Ense tarafından kan aldırmak,</p>

  <p>4 - Karıncaları toprak içine gömmek.</p>

  <p>5 - Kabir levhalarını çok okumak.</p>

  <p>Beş şey göz nurunu artırır:</p>

  <p>1 - Mushaf okumak,</p>

  <p>2 - Alimlerin yüzüne bakmak,</p>

  <p>3 - Dostların yüzüne bakmak,</p>

  <p>4 - Yeşilliklere ve akarsuya bakmak,</p>

  <p>5 - Ana, baba yüzüne bakmak.</p>

  <p>Beş şey bedenin kuvvetini artırır:</p>

  <p>1  - Az yemek ve az uyumak</p>

  <p>2  - Güzel koku sürünmek,</p>

  <p>3  - Kıllet-i cima,</p>

  <p>4  - Temiz elbise giymek,</p>

  <p>5  - Kur'an okumak.</p>

  <p>Beş şey hafızayı kuvvetlendirir:</p>

  <p>1 - Tatlı yemek,</p>

  <p>2 - Et yemek,</p>

  <p>3 - Mercimek yemek,</p>

  <p>4 - Soğuk ekmek yemek.</p>

  <p>5 - Ayet-i kürsiyi çok okumak.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Nasır (s.a.v.): Yardımcı, yardım eden</p>

  

---

23 Şubat

  <p class="Stilbalk1Arial">İBADET VE HİKMETLERİ</p>

  <p>İbâdet: Mükelleflerin (Ergenlik çağına eren akıl sahibi insanların) nefslerinin arzu ve temayüllerine muhalefetle Rab'larına tazim için yap­mış oldukları, yapılması sevab olan ve Allah'a yakınlık ifadesi eden hususî taatlardır.</p>

  <p>Yüce Allah, nimetlerin ihsan edicisidir. Nimetlere erenin, nimetleri verene şükr etmesi gerekir. İbadet de, Allah'ın nimetlerine karşı bir şükürdür.</p>

  <p>Daha açık bir deyişle: İbadet, insanın gerek en güzel bir biçimde yaratılmış bulunmasından ve gerek hiç bir emek ve hakkı geçmeden en kıymetli en hassas iç ve dış uzuvlara nail olmasından dolayı Yaratanı'na bir şükrüdür.</p>

  <p>Nimete şükür ise, aklen ve şer'an farzdır, in­san, gördüğü en küçük bir iyiliği bile, karşılıksız, teşekkürsüz bırakmak istemez, insanlara teşekkür etmeyen, Allah'a da şükretmez.</p>

  <p>Başta Peygamberler olmak üzere, bütün insanlar, Allah'a ibâdet ve kulluk için yaratılmışlardır, «İnsanların, Allah'a ibadetleri olmasa, Allah katında ne değerleri kalır.» (Furkan: 77)</p>

  <p>İbadetten istisna edilen, muaf tutulan hiç bir kul yoktur. Hatta Peygamberimiz Hz. Muhammed (s.a.v.) de «Sana ölüm gelinceye kadar Rabb'ına ibadet et!» (Hicr: 90) emrine muhatab olmuş ve mübarek ruhunu, Rabb'ına teslim ettiği güne ka­dar Farz ve Nafile olarak ibâdet vazifesini aşk ve şevkle yerine getirmekten geri kalmamıştır.</p>

  

---

24 Şubat Cuma

  <p class="Stilbalk1Arial">İFFET VE PEYGAMBERİMİZ (S.A.V)'İN ÜSTÜN İFFETİ TARİFLERİ</p>

  <p>İffet: «Haramlardan geri durmak.»</p>

  <p>İnsanlardan bir şey istemekten çekinmek de­mektir.</p>

  <p>İffet: Şeriat ve aklın caiz ve güzel gördüğü yeme, içme ve evlenme gibi hususlarda itidal al üze­re bulunmaktır.</p>

  <p>Bunun yokluğu fücurdur ki, şeriat ve aklın çerçevesini geçerek haramlara ve mekruhlara el uzatmak, kötü ve çirkin şeyleri tatmaktır.</p>

  <p>Peygamber (s.a.v.) «Alah'ım! Ben, Senden hi­dayet, takva iffet ve gıda dilerim.» (Müslim)</p>

  <p>«Allah'ım! Ben, Senden sıhhat, iffet, emanet, güzel huy ve kadere rıza dilerim.» diye dua eder. (Câmiussağır)</p>

  <p>«Gına mal çokluğundan ibaret değildir. Fakat asıl zenginlik gönül zenginliğidir» buyurdu. (Buharî)</p>

  <p>İmam-ı Azam Ebu Hanife Peygamberimiz (s.a.v.) hakkında «Ne küçük ne de büyük hiç bir günah işlememiştir.» der.</p>

  <p class="Stilbalk1Arial">CUM'A GÜNÜNÜN FAZİLETİ</p>

  <p>Ebu Hureyre (r.a.)'nin rivayetine göre Pey­gamberimiz (s.a.v.) şöyle buyurmuştur: «Üzeri­ne güneş doğan günlerin en hayırlısı Cum'a gü­nüdür. Âdem (a.s.) o günde yaratıldı, o gün Cennet'e konuldu, o gün Cennet'ten çıkarıldı. Kıya­met de ancak Cum'a günü kopacaktır.» (Müslim-Tirmizi)</p>

  

---

25 Şubat Cumartesi

  <p class="Stilbalk1Arial">HİCAB AYETİNİN İNİŞİ</p>

  <p>Hz. Zeynep (r.a.)'ın düğün ziyafetinden sonra, davetlilerden üç kişilik bir topluluk evde konuşmaya dalmış, oturup kalmıştı.</p>

  <p>Peygamberimiz kalkıp Hz. Âişe'nin odasına kadar gitti. Daha sonra bir biri ardınca zevcelerinin hepsinin odalarına uğramış, tekrar dönüp geldiği halde, o üç kişilik topluluk hâlâ evde otur­makta devam ediyorlardı. Peygamber Aleyhisselâm, son derece utangaçtı. O'nlara bir şey diyemeyerek, tekrar Hz. Âişe'nin odasına doğru gi­der gibi yaptı. Nihayet O'nların gittiklerini haber alınca hemen geri döndü. Bunun üzerine Hicâb ayeti indi. İnen hicab ayetinde şöyle buyruldu:</p>

  <p>«Ey iman edenler! Bundan sonra, siz, yeme­ğe çağrılmadıkça ve yemek zamanı beklenen Pey­gamberin evlerine girmeyiniz. Fakat, çağrıldığınız zaman giriniz. Yemek yeyince de hemen dağılınız. Söze, sohbete dalıp kalmayınız. Çünkü bu hareketleriniz Peygambere eza veriyor. O, (Gir­meyiniz, veya kalkıp gidiniz!) demekten sıkılı­yordun Allah ise, hakkı açıklamaktan çekinmez Bir de, O'nun zevcelerinden, gerekli bir şey isteyeceğiniz zaman, perde ardından isteyiniz. Bu şekilde hareket etmek, hem sizin kalpleriniz, hem de O'nların kalpleri için, daha temiz ve temizliktir. Allah'ın Resulüne eza vermeniz, hakkınız da doğru olmadığı gibi, kendisinden sonra zevcelerini nikâhla almanız da, ebedî caîz değildir. Bu Allah katında çok büyük günahtır. » (Ahzab: 53)</p>

  

---

26 Şubat Pazar

  <p class="Stilbalk1Arial">BEDİR SAVAŞI'NDA ALLAH (C.C.)'IN YARDIMI VE ALLAH'A İTTİKA</p>

  <p>«Zat-ı Uluhiyyetime yemin ederim ki, mu­hakkak Bedir'de «Allah-u Teâlâ» (ve tekaddes Hazretleri) size yardım etti. Halbuki siz Bedir'­de zelil ve fakir idiniz. Binaenaleyh Bedir vakasında nail olduğunuz ni'mete şükretmeniz için Allah'a ittikanız vacibdir.» (Al-i İmran: 123)</p>

  <p>İşte Bedir günü fakir ve zelil ve zayıf bir hal­de bulunan mü'minlere Cenab-ı Hakk nusretini ihsan etti. Ebu Cehil gibi Sanadid-i Kureyş hep o gün maktul düştüler. O günden itibaren izzet-i iman tezahür etti. Yevm-i Bedir mebnâ-yı İslâm oldu. Bunu Cenab-ı Allah'tan başka hangi kuvvet yapabilir? Şimdi aklı olanlar böyle bir nusreti ihsan eden Cenab-ı Allah'a tevekkül ve itimad etmez mi? Nasıl olur da sabır ve ittikayı bı­rakır yani cebanet ve zaf-ı kalb'e düşersiniz?!</p>

  <p>Binaenaleyh ey mü'minler! Bundan böyle hep Cenab-ı Allah'a ittika ediniz ki nusrete nail olup şükredesiniz.</p>

  <p>Kuvvetlerinin azlığına gelince: 70 deve ve üç tane de atları var idi. Atlılar Mikdad Bin Esved, Zübeyr Bin Avvam ve Mersed Ganevi (radiyallahü anhüm) idi. Allah (azze ve celle) yolunda ilk defa at üzerinde muharebe edenler de bunlar­dır. Silahları altı kalkan ve 8 kılıçtan ibaret idi. Muharebeye iştirak edenlerin sayısı ise 313 kişi olup 70'i muhacirin, geri kalanı da Ensar idi.</p>

  <p>Düşmanların adedi 1000 civarında olup, 100 atlı ve 100 hecin süvarileri ve çoğunun arkasında zırh ve çeşitli silahları bulunuyordu.</p>

  

---

27 Şubat Pazartesi

  <p class="Stilbalk1Arial">İSLAM CEZA HUKUKUNDA ZİNA VE CEZASI</p>

  <p>İslâm hukukunda zina; meşru bir akde da­yanmaksızın yapılan haram bir birleşme olup bunu isteyen erkeğe zâni, kadına zâniye denir.</p>

  <p>Zina eden erkek ve kadın hakkında Kur'an-ı Kerim de şöyle buyrulur:</p>

  <p>"Zina eden kadınla zina eden erkekten herbirine yüzer değnek vurunuz. Eğer Allah'a ve ahiret gününe inanıyorsanız, bunlara acıyacağı­nız tutmasın. Mü'minlerden bir zümre de bunla­rın cezalarına şahit olsun." (Nur: 2)</p>

  <p>Değnek (Celde) ete değmemek üzere yalnız deriye tesir edecek derecede vurmak demektir. Bu da ne ince ne kalın, budaksız, kenarsız düğümsüz bir değnekle yapılır.</p>

  <p>Bunların hepsinin bir günde vurulması lâzım gelmeyip yarısının ertesi güne bırakılması da ca­izdir. Başa, yüze ve tenasül uzvuna vurulmaz.</p>

  <p>Zina fiilinden dolayı ceza tatbik edilebilmesi için en başta akıllı ve buluğa ermiş olmak şartları aranır.</p>

  <p>Zina fiilinin sübutu için de ikrar ve şehadet şart olduğu gibi bu ikrar ve şehadetin makbul ve muteber olabilmesi için de, ayrıca bir takım kayıt ve şartlar vardır.</p>

  <p>Recm Cezası: Zinadan korunacak vasıfta bu­lunduğu (yani evli olduğu) halde bu fiili işlemiş olan erkek ve kadınlara mahsustur.</p>

  <p>Bu hususta gerekli koruma vasıflarını haiz bulunmayan zâni ve zâniye hakkında usulü dairesinde celde cezası tatbik edilir.</p>

  <p>Peygamberimiz (s.a.v.) Recm (taşlayarak öl­dürme)'i iki defa tatbik etmiştir.</p>

  

---

28 Şubat Salı

  <p class="Stilbalk1Arial">HZ. ALİ'NİN (R.A.) ANNESİ FATIMA BİNTİ ESED (R.A.)'İN VEFATI</p>

  <p>Fatıma binti Esed Haşimoğulları kadınların­dan olup Peygamberimizin amcası Ebu Talib'in<br />
  zevcesidir.      </p>

  <p>Fatıma binti Esed'in Talip, Akil, Cafer ve Ali adında dört oğlu ile Ûmmehânî, Cümane, Reyta ve Esma adında dört kızı vardı.</p>

  <p>Fatıma bint-i Esed hicretin dördüncü yılın­da Medine'de vefat etti. Peygamberimiz «Bu gün annem vefat etti» buyurdu.</p>

  <p>Hz. Ali der ki: «Fatıma bint-i Esed vefat et­tiği zaman Resûlullah (s.a.v.) kendi gömleğini sırtından çıkarıp ona kefen olarak sardırdı. Cenaze namazını kıldırdı. Ve Cenazesinin üzerine yetmiş Tekbir aldı.»</p>

  <p>Peygamberimiz Fatıma bint-i Esed'in kabrine indi. Genişletir gibi kabrin köşelerini işaret etti ve kabrin içine uzandı. Sonra kabirden çıktı. Göz­leri yaşarmıştı. Gözyaşları kabre damladı.</p>

  <p>Başkaları da «Ya Resûlullah! Biz senin buna yapmış olduğun şeyin başkalarına yaptığını gör­memiştik.» dediler.</p>

  <p>Peygamberimiz «Ebu Talip'ten sonra bu ka­dıncağız kadar bana iyiliği dokunan bir kimse olmamıştır.</p>

  <p>O benim annemdi. Kendi çocukları aç durur­ken önce benim karnımı duyururdu. Kendi çocuklarının üstleri başları tozlu topraklı dururken O önce benim saçımı başımı tarar ve gül yağlarıyla yağlardı. O benim annemdi.» buyurdu.</p>

  

---

l Mart Çarşamba

  <p class="Stilbalk1Arial">- EMANET -</p>

  <p>Emanet, kendisine verilen her şeyi güzel mu­hafaza ve yerine göre kullanmaktır. Emanet saklanmak üzere bırakılan bir haktır. Bunun çeşitleri çoktur. Fakat hangi çeşitten olursa olsun, bi­ze tevdi edilmiş olan bir emaneti muhafaza et­mek ve onları yerine eda etmek bir vazifedir. Emanet edilen şeyi yerine vermemek, emaneti mu­hafaza etmemek emanete hıyanettir. Emanete sa­dakat kalkınca itimat denen şeyden eser kalmaz. Mü'min emanete hıyanet etmez. Bunu ancak mü­nafıklar yapar.</p>

  <p>Peygamberimiz (s.a.v.) şöyle buyurmaktadır:</p>

  <p>«Münafıkın alâmeti üçtür: Söylediği zaman yalan söyler, vaad edince yerine getirmez, kendisine bir şey emanet edildiği vakit hıyanet eder.»</p>

  <p>Başkalarına ait olan para, mal veya kıymet­li bulunan bir şey maddi emanettir. Maddi emanetleri muhafaza etmekle beraber manevi ema­netleri de muhafaza etmek için de mükellefiz. Al­lah'ın emirleri. Peygamberimiz (s.a.v.)'in sünneti­ni yerine getirmek ma'nen emânete riayettir.</p>

  <p>Bir kimse tarafından bize söylenen ye gizli kalması lâzım gelen bir söz emanettir. Üzerimize aldığımız vazifeleri yerine getirmek emanettir. Bir insan için dünyada en büyük meziyet «Emin» bir şahsiyet olmaktır. Peygamber efendimiz (s.a.v.) peygamber olmadan evvel de emanete çok dikkat ederdi. Bu yüzden kavmi kendilerine daha çocukluk zamanından beri «Muhammedü'l Emin» lakabını vermiştir.</p>

  

---

2 Mart Perşembe

  <p class="Stilbalk1Arial">EMİR SULTAN SEYYİD MUHAMMED BUHARİ (K.S.)</p>

  <p>Hz. Ali (radyallahu anh), Hz. Hasan (r.a.). Zeynel Abidin (r.a.) ve nihayet Seyyid Ali Rahmetullahi aleyhden gelen silsilede Peygamberi­miz (s.a.v.)'in soyundan olan bu zat din ve devlete büyük hizmetlerde bulunmuştur.</p>

  <p>Buhara'da yaşarken rüyasında gördüğü Fahri Kainat Efendimizin yanında duran Hz. Ali (r.a.)'nin emri üzerine Anadolu'ya gelip Bursa'ya yer­leşti... Türbesi buradadır.</p>

  <p class="Stilbalk1Arial">EMİR SULTAN'DAN</p>

  <p>Gerçi âşıklara sala geldi</p>

  <p>Ahile, vah ile cevlan ederken</p>

  <p>Açılmış dükkanlar, kurulmuş pazar</p>

  <p>Oturmuş ümmetin beratın yazar</p>

  <p>Erenler meydana doğru varırlar</p>

  <p>Cümle embiyalar divan dururlar</p>

  <p>Akar gözlerinden yaş yerine kan,</p>

  <p>Deryalar nuş edip kandıramazken,</p>

  <p>Cümlenin maksûdu o didarmış</p>

  <p>Derdü olan gelsin dermanı buldum,</p>

  <p>Canım içinde cananı buldum</p>

  <p>Canlar mezad olmuş, dellalde gezer</p>

  <p>Cevahir bahşeden dükkanı buldum</p>

  <p>Anda cemolubun verir alırlar</p>

  <p>Hakka mahbub olan sultanı buldum</p>

  <p>Zerrece gözüme görünmez cihan</p>

  <p>Aşıklar kandıran ummanı buldum</p>

  <p>Hakka karşı duran divanı buldum</p>

  

---

3 Mart Cuma

  <p class="Stilbalk1Arial">İSRÂ VE MİRAC MUCİZESİ</p>

  <p>İsra (Gece yürüyüşü) kelimesiyle, Yüce Al­lah'ın peygamberine Mekke'deki Mescid-i Haram'-dan, Kudüs'deki Mescid-i Aksa'ya kadarki yolcu­luk kasdedilmişdir. Miraç ise, bu yolculuğun ar­dından, Resûlullah'ı yüksek gök tabakalarına çı­karmak, sonra insan, cin, melek ve diğer bütün mahlûkâtın bilgilerinin sınırlandığı yere ulaştır­mak manasına gelir.</p>

  <p>Mirac, Allah'ın Resûlü'ne ikram buyurduğu, hayret verici mucizelerinden biridir.</p>

  <p>Mirac'da Resûlullah (s.a.v.)'a Burak adında bir binek getirildi. Resûlullah (s.a.v.) onca Mescid-i Aksa'ya gidip orada iki rekat namaz kıldı. Sonra Cebrail aleyhisselam O'na süt ve şerbet dolu iki kâse sundu. Resûlullah süt dolu kâseyi alınca, Cebrail aleyhisselam, «Fırtratı seçtin» dedi. Sonra Resûlullah (s.a.v.) semâların ötesinde Sidretül Münteha'ya götürüldü. Cenab-ı Al­lah orada ona vahyedeceğini vahyetti. Beş vakit namaz, Lailaheillallah diyen herkesin er geç Cen­nete gireceği gibi hediyelerle geriye döndü.</p>

  <p>Resûlullah (s.a.v.) bu mucizesini anlatınca müş­rikler O'na Mescid-i Aksa'dan sordular. Allah-ü Teâlâ Mescid-i Aksa'nın şeklini gözünün önüne getirdi. Her sorduklarına O'na bakarak cevap verdi.</p>

  <p>Bir kısım müşrikler Hz. Ebu Bekr (r.a.)'e gi­dip Mirac mucizesini anlatınca ondan beklemedikleri şu teslimiyet cevabını aldılar.</p>

  <p>«Eğer Resûlullah (s.a.v.) söylediyse mutlaka doğrudur. Ben bundan daha akla uzak olanları tereddütsüz kabul ettim.»</p>

  

---

4 Mart Cumartesi

  <p class="Stilbalk1Arial">Mİ'RAC'DA</p>

  <p>Paygamberimiz (s.a.v.)'e Mi'rac'da verilen he­diyeler .</p>

  <p><b>1</b> <b>-</b> <b>(İslâm akidesini tesbit ve çekilen mih­net ve ızdırapların sona ermek üzere bulundu­ğuna işaret eden) Bakara Sûresinin son âyetleri verildi.</b></p>

  <p><b>2</b> <b>- Muhammed (s.a.v.) ümmetinden, Allah'a hiç bir şeyi şerik koşmayanları yarlığanacakları (affedilecekleri) müjdelendi.</b></p>

  <p><b>3</b> <b>- Her gün beş vakit namaz kılmak em­redildi.</b></p>

  <p>Resûlullah (s.a.v.) şöyle buyurmuştur:</p>

  <p>«İsrâ ve Mi'rac Gecesinde üçüncü kat semâ­da konulmuş bir taş gördüm. Cibril'e bunun mahiyetini sordum. Cibril: «Ondan sorma.» dedi. Ben oradan geçtikten bir müddet sonra tekrar ons rast gelip üzerine durdum ve dedim ki, «Bu taşın mahiyyetini bana haber ver.» Cibril, «Bu taş Lût kavmine atılan taşlardan ayrılan ve arta kalan bir taşdır, ümmetinin zâlimlerine hazır beklemek­tedir» dedi ve «O zâlimlere çok uzak değildir.» âyetini okudu.»</p>

  <p>Bilesin ki, zulm; her kalbe yağdırılan kasve­tin neticelerindendir. Bir kimsenin kalbi ne ka­dar katı, yani kasvetli ise zulmü o nisbettedir. Bir kimsenin kalbinin kasveti ne kadar artarsa necâta erme ümidi de o kadar azalır.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Me'mun (s.a.v.): Emin, güvenli.</p>

  

---

5 Mart Pazar

  <p class="Stilbalk1Arial">İHYÂY-I SÜNNET İCTİNAB-I BİD'AT</p>

  <p>Kıyamet gününün yaklaştığı ve küfür karanlığının koyulaştığı zamanımızda âlem karanlıkarın girdabına düşmüştür. Bu zamanda bir sün­neti ihya ve bid'ati terk ile tarîk-i müstakimi bul­mak peygamberimiz (s.a.v.)'in sünnetlerinin nuru olmadıkça imkân dışıdır. Ve peygamberimizin tavırlarını takınıp, halleri ile hallenmedikçe kur­tuluşa ermek ancak hayalden ibarettir.</p>

  <p>«Ey Muhammed de ki:«Allah'ı seviyorsanız bana uyun, Allah da sizi sevsin ve günahlarınızı bağışlasın. Allah affeder ve merhamet eder.» (Al-i İmran: 31)</p>

  <p>Bir kimse için sevdiği kişinin dostları da se­vimlidir. Onun için: Tâatlerin en faziletlisi Allah-u Teâlâ'nın evliya kullarına muhabbet ve düş­manlarına düşmanlık olarak kabul edilir.</p>

  <p>Hak Sübhanehu ve Teâlâ:</p>

  <p>«Peygamber'e itaat eden, Allah'a itaat etmiş olur. Kim yüz çevirirse bilsin ki biz seni onla­ra bekçi göndermedik.» (Nisa: 80)</p>

  <p>Allah (c.c.) Peygamber (s.a.v.)'e itaat etmeyi kendisine itaat etmenin aynısı olduğunu bildiriyor. Peygamberimize itâatde onun sünnetlerini yaşantısına uygulamakta tefrika gösterenlere Kur'an'da şöyle buyuruluyor:</p>

  <p>«Allah'ı ve peygamberini inkâr eden, Allah'­la peygamberleri arasını ayırmak isteyen «Bir kısmına inanır bir kısmını inkâr ederiz, diyerek ikisi arasında bir yol tutmak isteyenler işte on­lar gerçekten kâfir olanlardır. Kâfirlere ağır bir hazırlamışızdır.»</p>

  

---

6 Mart Pazartesi

  <p class="Stilbalk1Arial">HZ. ÖMER (R A.)'İN BAŞLICA HİZMETLERİ</p>

  <p>1  - Beyt'ül-Mal tesisi,</p>

  <p>2  - Kadılar tayini, Mahkemeler tesisi,</p>

  <p>3  - Emîrü'l-Mü'minun unvanının kabulü,</p>

  <p>4  - İdâre-i Askeriyye ve Mesakir-i Askeriyye tesisi,</p>

  <p>5  - Gönüllülüre maaş tahsisi,</p>

  <p>6  - Araziyi ölçtürmek,</p>

  <p>7  - Tahrir-i nüfus cezası,</p>

  <p>8  - Kanallar hafri,</p>

  <p>9  - Varidat idaresini tesis,</p>

  <p>10- Küfe, Basra, Cizre, Musul, Furtat gibi şehirler tesisi,</p>

  <p>11- Araziyi Mefluhâyı vilayat'a taksim,</p>

  <p>12- Öşürler tarhı,</p>

  <p>13- Nehirlerden çıkarılan şeylere vergi tar­hı,</p>

  <p>14- Düşman memleketlerine mensup tacir­leri, İslâm memleketiyle ticarete müsade,</p>

  <p>15- Hapishaneler inşası,</p>

  <p>16- Polis idaresini tesis ve Taharri Memur­luğunu ihdas,</p>

  <p>17- Mekke ile Medine arasında ve muhtelif şehirlerde yolculuk için misafirhane inşası,</p>

  <p>18- Metruh çocukları himaye, mektepler tesisi ve maaş tahsisi,</p>

  <p>19- Gayrimüslim olsa da bir Arabın esir olarak kullanılmamasını temin,</p>

  <p>20- Hz. Ebu Bekir (r.a.)'i Kur'an'ı toplamak için ikna,</p>

  <p>21- Kıyas esasını kabul (fıkıh ve hukukta),</p>

  <p>22 - Teravih namazının cemaatle edasını kabul</p>

  

---

7 Mart Salı

  <p class="Stilbalk1Arial">CİHAD</p>

  <p>Cihad kelimesi Cehd'den müştaktır. Cehd me­şakkat demektir. Şeriat örfünde cihâd, Allah adı­nı yüceltmek için Cenab-ı Hakk'ı inkâr edenlerle savaşmaktır.</p>

  <p>Medine-i Münevvere'ye hicret edildikten son­ra Resül-i Ekrem -Sallallahû alayhi ve sellem- Efendimiz Hazretleri tedafû-i harb ve cihad ile me'mur oldu. Mütecâviz düşmana karşı harb ve kıtâle başlandı. Sonra haram aylar dışında tecâvüzi cihad da mubah oldu. Daha sonra mutlak ve umûmi surette müşriklere karşı cihâd edilmesi emrolundu.</p>

  <p>Cihâd bazı ahvalde farz-ı ayındır. Nefir-i âm halinde bütün müslümanların, devlet tarafından vuku bulan cihâd dâvetine icabet etmeleri vâcibtir. Bu vucüb, müslümanların vatanına düşman tecâvüzü veyahut bir müslümanın esâreti ve esâretten kurtarılması me'mul bulunması gibi hallerde tahakkuk eder.</p>

  <p>Ebu Mûsa'l-Eşârî (r.a.)'den şöyle dediği rivayet olunmuştur. «Bir kere Nebi-sallahû aleyhi ve sellem'e bir kişi geldi de o, «Yâ Resûlullah! bir kısım insanlar ganimet malı için muharebe eder, bir kısım kimseler de halk arasından öğülmek için muharebe eder. Bir kısım insanlar da şecaatte mevkii görülsün diye cihâd eder. Şu halde Allah uğrunda cihâd eden kimdir?» diye sordu Resûlullah sallallahu aleyhi ve sellem: «- Kim ki, yalnız Allah adı yüce olsun diye ci­hâd ederse, o mücâhidin cihâdı Allah yolundadır» buyurdu. (Buhari)</p>

  

---

8 Mart Çarşamba

  <p class="Stilbalk1Arial">VEDA HUTBESİ'NDEN</p>

  <p>Bu hutbe. 632 yılında Peygamber (s.a.v.) Efendimiz, tarafından yüz bini aşkın müslümana irad edilmiştir.</p>

  <p>«EY İNSANLAR!</p>

  <p>Sözümü iyi dinleyiniz! Bilmiyorum belki bu seneden sonra sizinle burada ebedi olarak bir daha birleşemeyeceğim. İNSANLAR! Bugünleri­niz nasıl mukaddes bir gün ise, bu aylarınız na­sıl mukaddes bir ay ise, bu şehriniz (Mekke) na­sıl mübarek bir şehir ise, canlarınız, mallarınız, namuslarınız da öyle mukaddestir, her türlü te­cavüzden korunmuştur.</p>

  <p>ASHABIM!</p>

  <p>Yarın Rabbinize kavuşacaksınız ve bu gün­kü her hâl ve hareketlerinizden muhakkak soru­lacaksınız. Sakın benden sonra eski sapıklıklara dönüp de birbirinizin boynunu vurmayınız! Bu vasiyetimi burada bulunanlar, bulunmayanlara bildirsin! Olabilir ki bildirilen kimse, burada bu­lunup da işitenden daha iyi anlayarak muhafaza etmiş olur.</p>

  <p class="c1">ASHABIM!</p>

  <p>Kimin yanında bir emanet varsa onu sahibine versin! Faizin her çeşidi kaldırıl­mıştır, ayağımın altındadır. Lâkin borcunuzun as­lını vermek gerektir. Ne zulmediniz, ne de zul­me uğrayınız. Allah'ın emriyle Faizcilik artık ya­saktır. Cahiliyetten kalma bu çirkin adetin her türlüsü ayağımın altındadır. İlk kaldırdığım fa­iz de Abdulmuttalib'in oğlu (Amcam) Abbas'ın faizidir…»</p>

  

---

9 Mart Perşembe

  <p class="Stilbalk1Arial">RAHMET VE MAĞFİRET AYI</p>

  <p>«Üç aylar» ın ikinci ayı olan, «Şa'ban» ayı Resûlullah (s.a.v.) Efendimiz Hazretlerine mahsus bir aydır.</p>

  <p>«Şa'ban» kelimesi, dağ yolu anlamına gelen şaibden alınmıştır ki, ma'nâsı hayır yoludur...</p>

  <p>«Şa'ban'ın «Ş» harfi şerefe, «ayın» harfi yüceliğe, ululuğa, "B" harfi bir'e, «Elif» harfi kaynaşma, dostluğa «Nun» harfi de «nura» delâlet eder. Buna göre, toplu bir ma'nâ verilmesi icâb ederse, hayratın fetih olduğu, rahmet ve bereketin nazil olduğu, hatanın terk, kusurların örtüldüğü bu ay, ibâdeti ve ganimetleri bakımından mü'min için bir fırsattır diye bildirirler. Resûlulah (s.a v.):</p>

  <p>-  "Şa'ban (ayı) girdiğinde nefislerinizi temizleyiniz. Şa'ban ayında niyetlerinizi güzelleştiriniz!..." buyurdular. Ümâme (r.a.) Resûlullah (s.a.v.)'e;</p>

  <p>-  Ben senin Şa'ban (ayın) da oruç tuttuğun kadar, diğer aylarda oruç tuttuğunu görmedim.<br />
  Resûlullah (s.a.v.):</p>

  <p>-    «Bu öyle bir aydır ki;insanlar Recep ile Ramazan arasında ondan gafil olurlar. O öyle bir aydır ki; o ayda bütün ameller âlemlerin Rabbisine çıkarılır. Ben, amelimin oruçlu olduğum halde çıkmasını severim.» buyurdular. (Neseî)</p>

  <p class="Stilbalk1Arial">ESMAÜN NEBİ (S A.V.)</p>

  <p>Resûlür Rahmet (s.a.v.): Risaleti tüm dünya­ya ve alemlere rahmet olarak gönderilen.</p>

  

---

10 Mart Cuma

  <p class="Stilbalk1Arial">İMAM CAFERİ SADIK (K S.)</p>

  <p>Cafer-i Sadık (K.S.) hazretleri Peygamberimiz (sa.v.)'in ehli beytindendir.</p>

  <p>Bir kerameti şöyle naklolunur</p>

  <p>Zamane padişahı Halife Mansur «Cafer-i Sadık'ı getirin öldürelim» dedi. Veziri men için çok yalvardı ve dedi ki: «O kişi bir bucakta oturmuş ve uzlet ihtiyar etmiştir, kendisini dünyadan çekip ibadetle meşgul olmuştur. Halifeye hiçbir ziyanı yoktur. Onu öldürmekte ne fayda olabilir?</p>

  <p>Halife vezirin sözünü dinlemedi. Cafer-ı Sadık hazretlerini getirmeleri için adamlarına emretti. «Ne zaman ki başından tacını çıkarınca o saat başını kesin» dedi. Sadık'ı getirdiler.</p>

  <p>Mansur onu görünce titremeye başladı. Hemen tahtından indi onu karşıladı. Elinden tutup tahta çıkardı ve karşısında edeple diz çöküp otur­du. Vezirleri şaşırdılar.</p>

  <p>Sadık dedi ki «Benden ne hacetin vardı ki beni getirttin. Allah'a ibadetimden ayırdın. Kendi halime meşgul olup dururdum. Kerem eyle be­ni yerime gönder.» dedi.</p>

  <p>Halife derhal destur verdi, her türlü ağırla­mayı gösterdi ve hediyelerle gönderdi.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Kâmil (s.a.v.): İbadet ve taatte üstünlük, huy­ların en güzeli, güzel işlerin hepsi, yüz güzelliği­nin tümü Peygamberimiz (sa.v.)'de toplandığı için bu isim verilmiştir.</p>

  

---

11 Mart Cumartesi

  <p class="Stilbalk1Arial">MAZLUMA NUSRET</p>

  <p>Câbir bin Abdullah (r.a.)'dan rivayete göre;Resûlullah (s.a.v.) Efendimiz şöyle buyurmuştur.</p>

  <p>«Her kişi -ister zâlim olsun ister mazlum ol­sun- müslüman kardeşine yardım etmelidir. Din kardeşi zâlim ise irtikab etmekte olduğu zulüm­den nehyetmelidir. Bu da zâlim için bir nusret ve yardımdır. Mazlum ise esasen nusret ve yar­dıma muhtaç ve müstahaktır. (Buhari)</p>

  <p>İbn-i Cevzî zulmün iki günahı ihtiva ettiğini söylemiştir.</p>

  <p>1 - Haksız yere başkasının malını almak ve­ yahut, mazlumu dövmek gibi herhangi bir suretle başkaca eza etmektir.</p>

  <p>2 - Adâleti emreden Allah Teâlâ Hazretlerine muhâlefet ve mubâreze etmektir ki bunun günahı evvelkinden daha büyüktür.</p>

  <p>Hiç şüphe yoktur ki, Cenab-ı Hakk'ın emânında olan mazluma zâlimin zulmetmesi Hakk Teâlâ Hazretleri'nin emânında olmasını tanıma­mak demektir ki, pek büyük bir günahtır. Bunun derecesi de işlediği zulmün ve mazlumun haline göre cezası şiddet kesbeder.</p>

  <p>Zulmetmek kalbin kararmasından neş'et ediyor. Eğer ki kalb, Feyyâz-ı Mutlak Hazretleri'nin hidâyet nurundan nurlanmış olsaydı zulmün akı­betinin kendi aleyhinde ne derece fena ve vahim olduğunu fehm-ü idrak edip sakınması lâzım ge­lirdi.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Dâi (s.a.v.): Davetçi.</p>

  

---

12 Mart Pazar

  <p class="Stilbalk1Arial">KABİR AHVÂLİ</p>

  <p>Ebu Bekri's-Sıddık (r.a.)'ın kızı zâtü'n-nıtâkayn Esma (r.a.)'dan şöyle dediği rivayet edilmişir:</p>

  <p>«Resûlullah (s.a.v.) hutbe iradına başlamış ve kişinin kabirde göreceği sorgu vo su­alleri anlatmıştı. Resul-i Ekrem (s.a.v.) Efendimiz tabir ahvâlini böyle tafsilatıyla anlatınca müslümanlar dehşetli bir surette feryâd edip ağla­mışlardı.</p>

  <p>Nesâi rivayetinde şu ziyadeyi de nakletmiştir:"...Cemaatın bu feryâd ve figanı Resûlullah (sa.v.)'in bu hutbelerini anlamaklığıma mâni ol­du. Bu sayhalar sükûnet bulunca bana yakın olan birisine: «Cehab-ı Hak bereket ve saadetini ar­tırsın. Resûlullah (s.a.v.) hutbelerinin sonunda ne buyurdu? diye sordum. O da:</p>

  <p>- «Bana vahyolundu ki, siz kabirlerinizde deccalın fitnesiyle yakın bir fitne ile imtihan olunursunuz buyurdu.» dedi.</p>

  <p>Berâ İbn-i Âzib (r.a.)'den Resûlullah (s.a.v.)'in şöyle buyurduğu rivayet edilmiştir.</p>

  <p>«Münker ve Nekir adlı melekler mü'min kabrinde oturtuldukda (Bunların suallerin: cevaben) mü'minin «Lâilâhe illâllah Muhammdün Resûlullah» diyerek şehâdet getirmesi; «Allah, mü'minleri gönüllerinde yerleşen şehâdet kelimesiyle dünyada ve kabirde böyle sabit kılar..» Mealindeki kavl-i şerifin canlı bir ifadesidir. »</p>

  <p class="Stilbalk1Arial">ESMAÜN NEBİ (S.A.V.)</p>

  <p>Kerim (s.a.v.): Cömert ve şerefli.</p>

  

---

13 Mart Pazartesi

  <p class="Stilbalk1Arial">HUDEYBİYE MUSALÂHASI'NDA HZ. EBU BEKİR (R.A.)</p>

  <p>Hicretin altıncı senesinde Ka'beyi ziyaret mak­sadıyla Peygamber Efendimiz (s.a.v.) ashâbiyle beraber Medine'den çıkmıştı. Mekke'ye yaklaştık­ları sırada mukavemetle müşkilat çıkarılacağı an­laşılması üzerine Peygamber Efendimiz (s.a.v.) ashâbiyle istişare eyledi. Hz. Ebu Bekir şu müta­lâayı dermiyan etti:</p>

  <p>- «Yâ Resûlallâh bizim maksadımız harp ve darp değildir. Kabe'yi ziyarettir. Onun için yolumuzda durmakta ma'na yoktur.» dedi. Resûl-i Ekrem (s.a.v.) Efendimiz de bu fikri kabul ile Hudeybiye musahalası akd olundu. Bu muahede müslümanlardan ziyade müşriklerin lehinde gibi görü­nüyordu. Hz. Ömer (r.a.) son derece muzdarip olmuş. Hz. Ebu Bekir (r.a.)'e anlatmış, Hz. Ebu Bekr (r.a.) de O'na:</p>

  <p>«Hz. Muhammed (s.a.v.) peygamberdir. Ne ya­parsa Allah (c.c.)'in emriyle yapar. Allah (c c.) onun her zaman nasırı ve muinidir.» demiştir. Bilâhare Hz. Ömer (r.a.) de bu muahedenin hakikaten bir feth-i mübin olduğunu anlamıştı.</p>

  <p>***</p>

  <p>Vacib: Yapılması şer'an kat'î derecede biri delil ile sabit olmamakla beraber herhalde pek kuvvetli bir delil ile sabit bulunan sevap, terk edilmesinde de azab vardır. İnkâr edilmesi bid'at'tır, ma'siyettir. Bunlarda vaciblerin hükmüdür.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mekin (s.a.v.): İtibar görmüş.</p>

  

---

14 Mart Salı

  <p class="Stilbalk1Arial">BEREKET</p>

  <p>Ebu Hureyre (r.a)'dan:</p>

  <p>Ashaba Kiram'ın âdetleri bu idi ki her mey­venin turfandasını gördükde o turfandayı huzur-ı Resûlullah (s.a.v.)'e getirirlerdi. Resûlullah (s.a.v.) de meyveyi alır ve şöyle dua ederlerdi:</p>

  <p>- «Yâ Allah! bizim meyvelerimize bereket ihsan eyle! Yâ Allah! bizim şehrimize bereket ih­san eyle! Ya Allah, bizim sâ'lerimize müdlerimize bereket ihsan eyle! Yâ Allah! Tahkik İbrahim Peygamber senin kulun, dostun, Peygamberindir. Ben dahi tahkik senin kulun ve senin Peygambe­rinim. İbrahim Peygamber Sana Mekke için dua etti. Ben de Sana, Medine için dua ederim. İbra­him Peygamberin Mekke için dua ettiğinin bir mislini de ihsan buyurman için dua ederim.»</p>

  <p>Resül-i Ekrem (s.a.v.) Hazretleri o turfanda meyveyi mübarek eline alıp zikrolunan dualardan sonra gördüğü çocukların en küçüğünü ça­ğırıp ona verir idi</p>

  <p>Bu Hadis i Şerifte izah edilen meşalelerden bir kaçı l- Resül-i Ekrem (s.a.v.) Efendimiz zad ve zahirelerin bereketi için dua buyurdular. Zi­ra meâyiz-i dünyeviyenin rükn-i âzami erzak üzerinedir. 2- Turfanda meyveyi evvela çocuğa ver­menin bir hikmeti de günahsız olduğu içindir. 3- Resul i Ekrem Efendimiz küçük ve bü­yüklerde olan hüsn-i muaşeret ve mülâtafetlerine de bu hadis-i şerif delâlet etmektedir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Nezir (sa.v.): Korkutucu.</p>

  

---

15 Mart Çarşamba

  <p class="Stilbalk1Arial">SEHÂVET (CÖMERTLİK)</p>

  <p>Peygamber (s.a.v.) Efendimiz buyurmuşlar dır ki, <b>«Cenab-ı Allah Kerimdir, kerem sahiblerini sever ve âlicenâb kimseleri de sever. Cennet evhiyânın (cömertlerin) hânesidir. Cüd ve kerem Cenab-ı Allah'ın sıfatlarındandır.»</b> (Câmiussagir)</p>

  <p>Abdullah bin Ca'ber (r.a) bir gün kendi çift­liğine giderken yolu üzerinde bir bahçeye inip istirahat eyledi. O bahçenin siyah genç bir bah­çıvanı vardı. Bahçeyi beklerdi. O gencin yanına bir köpek geldi. Genç köpeği görünce köpeğe bir ekmek alıverdi. Köpek onu hemen yedi. Bir ek­mek daha verdi. Köpek onu da hemen yedi. Ab­dullah bin Ca'fer Hazretleri o gencin hâline nazar etti ve:</p>

  <p>- Sana bir günde ne kadar ekmek verirler?» diye sordu. Genç de:</p>

  <p>- «Şu gördüğün üç ekmekten fazla vermezler» dedi Abdullah da.</p>

  <p>- «Niçin nafakanın tümünü köpeğe verdin ve sen aç kaldın?» dedi. Genç cevapladı:</p>

  <p>- «Bu mekan köpek yeri değildir. Bildim ki bu kelb uzak yerden gelmiş ve çok acıkmıştır.<br />
  Onu aç göndermeyi reva görmedim. Onun karnı doysun da ben bir gün aç kalır oruç tutarım.»</p>

  <p>Bu sözü işitince Abdullah (r.a.) dedi ki:</p>

  <p>- «Bana niçin bu kadar cömertlik yapıp ma­lını dağıtırsın diye levmederler. Meğer ben cömert değilmişim, bu genç benden daha cömerttir.» Abdullah (r.a.) o genç köleyi ve o bek­lediği bahçeyi sahibinden satın alıp genç köleyi âzâd etti, bahçeyi de ona bağışladı.</p>

  

---

16 Mart Perşembe

  <p class="Stilbalk1Arial">İLİM ÖĞRENMEK</p>

  <p>Melâike-i Kiram, ehl-i ilm'in dostluğuna rağ­bet ederler ve kanatlarıyle ikramen mesh edip okşarlar. Melekler ehl-i ilim için istiğfar ederler ve hattâ denizdeki balıklar ve hayvanât dahî onların yarlığanmasını isterler. Çünkü ilim kulûb'un hayâtıdır. Kalblerin ölümü de cehildir.</p>

  <p>İlim gözlerin çerağıdır. Allahü Teâlâ ilmi süada'ya ilham eyler.</p>

  <p>İbn-i Ömer (r.a.) rivayet ettiği hadis-i şerifte:</p>

  <p><b>«</b>Ulema'nın mürekkebi ile şühedânın kanı mi­zan da tartıldığında ulemânın mürekkebinin sevabı şühedânın kanının sevabından daha ziyâde geleceği» beyan buyurulmuştur.</p>

  <p>Bir kimse âlim yanında oturup da ilimden bir şey hıfz edememiş olsa da o kimseye yedi keramet vardır: «Eğer ilim öğrenirse onun fazi­leti de daha başkadır.»</p>

  <p>1 - İlim öğrenmeğe talib olan kimse (mütealim)nin nail olacağı fazilete nail olur.</p>

  <p>2 - Âlim indinde oturduğu müddette nefsin ma'siyetten hoş etmiş olur.</p>

  <p>3 - İlim meclisinde oturunca Rahmet-i ilâhiyye o meclise nazil olmakla ondan hissemend olur.</p>

  <p>4 - İlim öğrenmek için çıktığında üzerine rahmet-i ilâhiyye nazil olur.</p>

  <p>5 - İlim meclisinde dinlemesine de ibâdet tâat yazılır.</p>

  <p>6 - «Benim rızâm için münkesir menzûn olanların ben yanındayım.»</p>

  <p>7 - Nâs'ın i'zâz ve ikramına nail olur ve kalbi ilme meyl ve muhabbet eder.</p>

  

---

17 Mart Cuma

  <p class="Stilbalk1Arial">HANZALA (R.A.)'NIN EVLENİŞİ - MELEKLER TARAFINDAN YIKANMASI</p>

  <p>Ebu Âmir'in oğlu Hanzala, hayırlı bir Müslümandı. Abdullah b. Übeyy b. Selûlün kızı Cemile ile nikahlanmış bulunuyordu.</p>

  <p>Ertesi Cumartesi günü zifaf olacaklar, sabah­leyin de. Uhud'da çarpışılacaktı.</p>

  <p>Hanzala geceyi Medine'de ailesinin yanında geçirmek için Peygamberimizden müsaade istedi, kendisine müsaade edildi.</p>

  <p>Cumartesi günü sabahleyin Uhud'a yetişmek için yıkanmadan yola çıktı.</p>

  <p>Yola çıkacağı sırada, karısı Cemîle, kavmin­den dört kişi çağırdı. Hanzala ile o gece zifaf olduklarını söyleyip doğacak çocuğun da, Hanzala'ya âid bulunacağına onları şâhid tuttu.</p>

  <p>Şâhidler: «Bunu neden lüzum gördün?» diye sordular.</p>

  <p>O da: «Rüyada semânın açıldığını ve Hanzala'nın içeri girdikten sonra kapandığını gördüm!» dedi.</p>

  <p>Peygamber (s.a.v.) safları düzeltirken Hanzala Uhud'a gelip mücahidler arasına katıldı.</p>

  <p class="Stilbalk1Arial">MELEKLER TARAFINDAN YIKANMASI</p>

  <p>Hanzala şehid olunca, Peygamber (s.a.v.) onun cünüblüğünden dolayı melekler tarafından yıkan­dığını gördü ve sahabilerine haber verdi.</p>

  <p>Peygamberimiz (s.a.v.) Efendimiz: «Ben, Hanzala'yı meleklerin gökle yer arasında, gümüş bir tepsi içinde yağmur suyu ile yıkadıklarını sor­dum!» buyurdu.</p>

  <p>Ebu Üseyd-is Sâidi (r.a.) der ki «Gidip ona baktım. Başından yağmur suyu akıyordu.»</p>

  

---

18 Mart Cumartesi

  <p class="Stilbalk1Arial">ÇANAKKALE ZAFERİ</p>

  <p>Birinci Dünya Savaşı sırasında, Osmanlı dev­letinin savaşa girmesi üzerine, İtilaf devlatleri, Rusya ile birleşmek imkânlarını kaybetmişlerdi. Halbuki Rusya'nın Almanya'ya taarruz edebilme­si için silâh ve cephaneye ihtiyacı vardı. Bunun için de itilaf devletlerinin Boğazlar yolundan Rus­ya'ya yardım etmeleri gerekiyordu. Bu maksatla İtilaf devletleri Çanakkale Boğazını gaçmek için Osmanlı devletine buradan cephe açtılar. Çağın tüm teknik imkânlarıyla mücehhez pek büyük bir İtilaf Donanması Çanakkale Boğazını geçmeye teşebbüs etti. Fakat çok sert bir mukavemet ile karşılaştılar. Mehmetçiğin isabetli top atışlarıyla 18 Mart 1915 de hüsran içinde pek çok zayiat ve­rerek geri çekilmek zorunda kaldılar. Deniz ha­rekâtının başarısızlıkla sona ermesinden sonra İtilaf devletleri, Gelibolu yarımadasına asker çı­kararak İstanbul'a yürümek istediler; burada da Mehmetçiğin imanlı süngüsü karşısında denizo döküldüler ve çekilmek zorunda kaldılar.</p>

  <p>Yüzbinlerce Şehîd ve Gazi. Bütün bunların ar­kasından imanlı Müslüman Türk Ordusunun tari­he kanlarıyla yazdırdığı altın sahife: ÇANAKKALE GEÇİLMEZ.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Muhyî (s.a.v.): Diriltici canlandırıcı.</p>

  <p>Muktefa (s.a,v.): Kendisine uyulmuş, peşinden gelinen. Yani nebi ve resullerden sonra gelip Hatemün-nebiyyin olan.</p>

  

---

19 Mart Pazar

  <p class="Stilbalk1Arial">NÖBET</p>

  <p>Âişe (r.a.)'den şöyle dediği rivâyet edilmiştir:</p>

  <p>-   Nebi (s.a.v.) Medine'ye hicret ettiği zaman düşman taarruzundan endişe ederek bir gece uyu­yamamıştı ve:</p>

  <p>-   «Keşki Ashabımdan elverişli bir kişi beni muhafaza etseydi,» demişti. Tam bu sırada da ansızın bir silah sesi işittik. Bunun üzerine Resûlullah:</p>

  <p>-   «O kimdir?» diye seslendi:</p>

  <p>- «Ben Sâd îbn-i Ebi Vakkas'ım yâ Resûlullah!» dedi.</p>

  <p>Resûlullah (s.a.v.):</p>

  <p>- «Sana ne oldu ki?» diye sordu. Sâd:</p>

  <p>- «Gönlüme hayatınız hakkında bir endişe uyandı da sizi muhafaza için geldim» diye cevap verdi. Âişe demiştir ki: Bunun üzerine Rasûlullah (s.a.v.), Sâd İbn-i Ebî Vakkas'a dua etti. Sonra uyudu.</p>

  <p>Hazreti Âişe bu hâdiseden:</p>

  <p>1 - Devlet reisine karşı bir suikast sezilirse onun hayatını korumak millete borç olduğu,</p>

  <p>2 - Düşmandan hazer etmenin meşrû'iyeti.</p>

  <p>3 - Esbaba tevessûkün tevekküle mâni olmadığı, hükümleri istinbât edilmiştir. Çünkü esbaba tevessül zahire, bedene tevekkül ise kalbe taalluk eden ayrı ayrı şeylerdir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Neciyyullah (s.a.v.): Allah-u Teâlâ'nın ilâhî sırlarına mazhar olan.</p>

  

---

20 Mart Pazartesi

  <p class="Stilbalk1Arial">RÜYA</p>

  <p>Kur'an-ı Kerim'de Allah Teâlâ: «Şanıma ka­sem olsun ki Allah Teâlâ, Resulüne rüyasını sâdık kılmıştır.» buyurur.</p>

  <p>Fahr-i Âlem (s.a.v.) Efendimiz Hudeybiye seferine çıkmadan evvel Medine-i Münevvere'de (ve Mücâhid'den bir rivayete göre Hudeybiye mahalinde) bulunurken rü'yasında Beytullah'ı emniyet içinde ziyaret ettiğini görmüştü. Bu rü'yasını Ashab-ı Kiramına haber verince sevinmişler ve bir­birlerini tebrik etmişlerdi.</p>

  <p>Rüyalar İbn-i Mâce'nin Avf bin Mâlik'den ri­vayet ettiği bir hadis-i şerife nazaran üç kısımdır.</p>

  <p>1 - İnsanları mahzun etmek için şeytan ta­rafından i'ka edilen bazı korkunç rüyalardır. Yüksek bir yerden düşmek gibi. Böyle rüya görülünce Cenab-ı Hakka sığınmalı ve bunu başkalarına hikâye etmemelidir.</p>

  <p>2 - İnsanın uyanık iken ehemmiyetle meş­gul olduğu şeylere ait gördüğü rüyalardır. Bun­lar da birer kuruntu veya inhiraf-ı mizaç neticesi olduğundan esassız şeylerdir.</p>

  <p>3 - Nübüvvetin kırkaltı cüzünden bir cü­zü addolunan rüyalardır. Bunlar taraf-ı ilâhiden birer beşaret veya inzar mâhiyetinde olup bunları bir kısım melekler Ümmü'l Kitab'tan telâkki ederek uyuyanların ruhlarına ilham ederler.</p>

  <p class="Stilbalk1Arial">ESMAÜN NEBİ (S.A.V.).</p>

  <p>İklil (s.a.v.): Taç anlamına gelir. Sultanlığı ve insanların emiri olması nedeniyle bu isim verilmiştir.</p>

  

---

23 Mart Perşembe

  <p class="Stilbalk1Arial">SÜNNETİN MANÂLARI VE ÇEŞİTLERİ       </p>

  <p>Sünnet, lügatta yol demektir. Sünnetullah ter­tibi, yüce Allah'ın hüküm, emir ve nehiylerine ifade eder.</p>

  <p>Şeriat dilinde Sünnet: Peygamberimiz (s.a.v.)'den sâdır olan sözler (Hadisler), işler ve takrir (tasvibler) demektir. Peygamberimiz (s.a.v.)'in ibadet maksadı ile, farz ve vacip olmayarak iş­lemeye devam ve nadiren terk ettiği şeylere Sünnetülhûdâ, Sünnet-i Müekkede denir ki; ezan, kaamet, beş vakit namazın sünnetleri, mazmaza, istinşak... gibi, dinî tamamlayıcı nitelikte olan sün­netler olup onları terk etmek mekruh ve günah­tır.</p>

  <p>Münferidin ezan okuması, misvak tutunmak, namaz içinde ve dışında bazı müstehab fiillerde, Peygamberimiz (s.a.v.)'in, yeme içme, oturup kalk­ma, giyinip kuşanma... gibi, âdet ve itîyad nite­liğindeki sünnetlerine de, Sünnetüzzevâid denir.</p>

  <p>Bunları işlemekte sevâb bulunmakla beraber, terketmede günah yoktur. Adet niteliğindeki sün­netlerinin de, Rabbânîliğini "Beni Rabbim terbi­ye edip yetiştirdi ve güzel terbiye edip yetiştirdi." diye açıklayarak onların da örnek tutulması ge­rekeceğine işaret buyurmuştur.</p>

  <p>Hûda ve Zevaid sünnetlerinden bazılarını içi­ne alan ve Fıtrat Sünneti diye anılan bir takım sünnetler de vardır. Bunlar bıyık kesmek, sakal salmak, misvak tutunmak, buruna su çekmek, tır­nakları kesmek, parmak aralarını yıkamak, kol­tuk altı kıllarını gidermek, kasıkları traş etmek, su ile taharetlenmek, suyu ağızda çalkalamak .v.s.dir.</p>

  

---

24 Mart Cuma

  <p class="Stilbalk1Arial">HİDAYETİ HAKKİYE      </p>

  <p>«Eğer bir kimse İslâm'dan gayrı bir din arar­sa, O aradığı din, o kimseden kabul olunmaz, İslâm'dan başka bir din arayan kimse ahirette hüsrandadır. Ebedi zarar edenlerdendir.» (Al-i İmran: 85)</p>

  <p>Bir kısım Yahudiler «biz de müslümarız» di­ye iddia ediyorlardı. Bunun üzerine Cenab-ı Allah mü'minlerin üzerine haccı farz kıldı. Ve on­lardan haccetmelerini istedi. Müslümanlar haccetsinler buyurunca Yahudiler haccetmekten çe­kindiler. Böylece gerçekde müslüman olmadıkla­rı ortaya çıkmış oldu.</p>

  <p>Bu olay üzerine Al-i İmran sûresinin 85. aye­ti nazil oldu. Ayete yeryüzündeki dinlerden sadece İslâm dininin hak din olduğu, ve diğer din­lerin Allah (c.c.) katında hiç bir ehemmiyeti olmadığı beyan buyurulmuşdur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Med'üv (s.a.v.): Dünya ve ahiret alemine da­vet olunduğunda doğru konuşup icabet ettiği için bu isim verilmiştir.</p>

  <p class="Stilbalk1Arial">SİVİLCE NEDEN MEYDANA GELİR?</p>

  <p>Küçük yağ bezlerinin derimize açılan ince­cik gözenekleri vardır. Bazen bu gözenekler deri hücrelerinin artıklarıyla tıkanır. Bazen de tembellik eder yıkanmayız, üzerimizdeki kirler onları tıkar. Dışarı çıkamayan yağlar, yağ bezinin içinde iyice yığılır, şişer ve tahriş meydana gelir.</p>

  

---

25 Mart Cumartesi

  <p class="Stilbalk1Arial">HAYA</p>

  <p>Haya: Hoşa gitmemesi memul olan veya gori (bırakılması, işlenmesinden daha uygun bulunan bir şeyin işlenmesi sırasında, insanın yüzünde beliren ince, kızarma halidir. (Kadı İzay-Şifa)</p>

  <p>Kadınlar aşırı şehvetlerini, üstün derecedeki hayaları ile kırıp, bu hususta erkeklere kat kat üstünlük sağlayabilirler.</p>

  <p class="Stilbalk1Arial">HAYANIN DİNDEKİ YERİ VE DEĞERİ</p>

  <p>Peygamberimiz (s.a.v.) buyurur ki:</p>

  <p>«Her din için bir ahlâk vardır. İslâm ahlâkı da hayadır, ibadettir.» (Malik Muvatta)</p>

  <p>«İman altmış veya yetmiş küsur şubedir. Onların en üstünü La ilahe illallahtır. En aşağısı da, yoldan halkı rahatsız eden şeyi gidermektir. Ha­ya da imandan bir şubedir!» (Ahmet b. Hanbel-Müsned)</p>

  <p>«Haya ancak hayır getirir.» (Ahmed b. Hanbel)</p>

  <p>«Haya imandandır. İman ise Cennettedir. Yüzsüzlük cefadandır. Cefa ise cehennemdedir.» (Ahmed b. Hanbel-Müsned)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Taha (s.a.v.): Kelbi'ye göre Hz. Muhammedi (s.a.v.) insanların en yüce ve en kemale ermiş olduğundan bu isim kendisine verilmiştir.</p>

  <p>Sirac (s.a.v.): Allah katından getirdiği şeylerle mü'minlerin ve ariflerin kalblerini nurla doldurup aydınlatan.</p>

  

---

26 Mart Pazar

  <p class="Stilbalk1Arial">SA'D İBN-İ EBİ VAKKAS (R.A.)</p>

  <p>Sa'd İbn-i Vakkas (r.a.) «Aşere-i Mübeşşere» dendir. İslâm'a ilk girenlerin yedincisidir. «İsâm'da Allah younda ilk ok atan Sa'd'dır», «Fârisü'l İslâm» denmekle meşhurdur.</p>

  <p>Irak ve İran üzerine hareket eden muazzam ırdunun başkumandanı olarak pek büyük futuhata mazhar olmuştur.</p>

  <p>Buhari Sa'd b. Ebî Vakkas (r.a.) 'dan «Ben Allah yolunda ok atmış olan Arab mücahidlerinin muhakkak birincisiyim» dediğini rivayet etmiştir ki, bu Sa'd b. Ebî Vakkas (r.a.) için çok mühim bir menkıbedir. Bütün inkılablarda ilk faaliyet sahi­bi namına tarihin kaydettiği yüksek bir şereftir. Sa'd (r.a.) Irak emirliğine atandığında bazı ka­bilelerin İslâm'dan çıktıklarını görmüş ve bunla­rın İslâm'a dönmeleri için nasihat etmiş; bir kıs­mı tevbe edip nail-i eman olmuş ve bir kısmı da ısrar edip zarar görmüştür.</p>

  <p>Irak fütuhatının öncüsü, şüphesiz Sa'd (r.a.)dır. Küfe şehrini tesis eden, Irak topraklarından İranlıları sürüp çıkaran, Medayin, Faris illerini İslam camiasına ilhak eden bu bahadır kumandan dır. (Allah ondan razı olsun)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Yasin (s.a.v): Yasin Allah (c.c.)'ın güzel isimlerindendir. Hz. Allah (c.c.) bu ismi Peygam berimiz (s.a.v.)'e ta'zim olarak ihsan buyurmuştur.</p>

  

---

27 Mart Pazartesi

  <p class="Stilbalk1Arial">BEDİR SAVAŞI'NDA HZ. HARİSE (R.A.)'NİN ANNESİNİN PEYGAMBER (S.A.V.) İLE KONUŞMASI</p>

  <p>Harise (r.a.)'nin validesi Huzur-u Nebevî'ye: gelerek:</p>

  <p>-   «Ya Nebiy'allah! Harise (r.a.)'nin halinden bana haber vermez misiniz?»</p>

  <p>Ona Bedir günü serseri bir ok dokunarak öldürmüştü: «Eğer oğlum cennetde ise bu acıya sabr ederim, cennetde değilse ona gücüm yettiği kadar ağlamağa çalışırım» demişti.</p>

  <p>Resûlullah (s.a.v.) Efendimiz Hazretleri de:</p>

  <p>-   «Ey Harise'nin anası! Sana şanlı bir ha­ber vereyim. Cennette birçok yüksek dereceler vardır. Oğlun muhakkak bunlardan Firdevs-i Ala denilen en yüksek dereceye erişti.» buyurmuştu.</p>

  <p>Bu cevap üzerine validesi: «İyi iyi, Harise (r.a.) ne mutlu sana!» diye dönüp gitmişdir.</p>

  <p>Harise (r.a.)'ye bir kerre Resûlullah (s.a.v.) Efendimiz:</p>

  <p>- «Ya Harise! Bu gece nasıl sabaha çıktın?» diye vaki olan sual ve ihtifatına karşı:</p>

  <p>- «Allah'ın varlığına ve birliğine gerçekten inanarak sabahladım.» diye arifane cevab vermiş, Sonra da Harise (r.a.):</p>

  <p>- «Ya Resûlullah! Hakkımda şehadetle dua buyurmanızı ve şehid olmamı dilerim» diye temennide bulunmuştu.</p>

  <p>Harise (r.a.) Bedir Harbi'nde su içmek üzere havuz başına geldiğinde Hıbban İbn-i Arika tarafından atılan bir ok, Harise (r.a.)'nin hançeresine isabet ederek, şehid olmuştur. (Allah ondan razı olsun)</p>

  

---

28 Mart Salı

  <p class="Stilbalk1Arial">NAMAZLARDA TA'DİLİ ERKAN'A RİAYET:</p>

  <p>İmam-ı Azam'a göre maksat, namazın kıyam, rükû, sücut gibi her rüknünü bir sükûnet ile yerine getirmek, bu rükünleri yaparken her uzuv, mutmain olup ızdırapdan uzak bırakmaktır. Me­selâ: Rükûdan kıyam'a kalkarken vücut, dimdik bir hale gelmeli, sükûnet bulmalı, en az bir ke­re «Sübhanellâhil azîm» diyecek kadar ayakta durup, ondan sonra secdeye varmalıdır. Her iki secde arasında da böyle bir tesbih miktarı dur­malıdır.</p>

  <p>Namazdan manevî bir zevk alan zatlar; na­mazda itidale riayet eder, acele etmekten sakı­nır. Acele etmeyi hürmete ve adaba aykırı görür­ler.</p>

  <p>Hayatın en faydalı, en kıymetli saatları, iba­det ile geçen vakitlerdir. Beyhude yere veya fanî bir faide uğrunda saatlarını, günlerini sarfeden insanların namaz gibi yüce bir ibadetton, ebedî bir saadet vesilesinden, lâhuti bir huzur neşvesinden bir an evvel çıkıp kurtulmaya ça­lışmaları pek garip, pek acınacak bir haldir.</p>

  <p>***</p>

  <p>Farz-ı Kat'î: Muhakkak şer'i bir delil ile sabit olan, yani Kur'an ve sünnetle bildirilmiş olan vazifedir. Namaz ve Zekât gibi.</p>

  <p>Farz-ı Zannî: Müçtehitlerce kati bir delile yakın derecede kuvvetli görülen yani bir delil ile sabit olan vazifedir. Başın dörtte birini meshetmek gibi.</p>

  

---

29 Mart Çarşamba

  <p class="Stilbalk1Arial">GÜZEL AHLAK</p>

  <p>Hadis-i Şerifte buyurulmuştur:</p>

  <p>«Nâs, Hak Teâlâ hazretlerinin ıyâlidir Allah Teâlâ ve Tekaddes Hazretlerine halkın en sevgilisi Hakkın İyaline ihsan üzere olan kimsedir»</p>

  <p>Diğer bir hadis-i şerifte de:</p>

  <p>«Mümin mü'minin kardeşidir. Ona zulmetmez bir kimse mü'min kardeşinin hacetinde sa'yederse Allah da o kimsenin hacetini reva eder Ve bir kimse bir mü'minin bir şiddetini tefrîc ederse Allah da onun yevm-i kıyamette şiddetlerinden birini tefrîc eder. Ve bir müslimi mesrur eden kimseyi Allah dahi mesrur eder.» buyurulmuştur.</p>

  <p>Keza; «Bir kimse mümin kardeşinin ianetinden oldukça Allah Teâlâ dahi onun avnindedir»</p>

  <p>Ve yine hadis-i şerifte: «İman-ı kâmil sahibi o mü'mindir ki, hüsn-ü huluk sahibi olup, ehline lütfu ziyade olur.» buyurulmuştur.</p>

  <p>Resûlullah (s.a.v.) Efendimiz:</p>

  <p>«Ben mekarimi ahlakı tamamlamak için gön­derildim.» buyurmuştur.</p>

  <p>Ayet-i Celîle'de de:</p>

  <p>«Zat-ı Uluhiyyetime yemin ederim ki, sizin için Allah'ın Resulünde iktidaya şayan muhakkak haslet-ı hamîde, ahlak-ı hasene vardır. O haslet Allah'ın sevabını ümid edip rızayı ilahiyyeyi tahsile sa'y ile ahiret gününe iman eden ve Alllah'ı çok zikreden kimseler içindir.» (Ahzab Sûresi/21)</p>

  <p>Bir hadis-i şerifte de:</p>

  <p>«Nasa merhamet etmeyenlere Cenab-ı Hak merhamet etmez.» buyurulmuştur.</p>

  

---

30 Mart Perşembe

  <p class="Stilbalk1Arial">YALANCI ŞAHİT CEHENNEMLİKTİR</p>

  <p>İslâm'ın şiddetle her çeşidini yasakladığı ya­lan, bugün normal bir hale gelmiştir. Hayatın idamesi için caiz görülür olmuştur. Yalan yere yemin etmek şuurlu veya şuursuz darb-ı mesel olmuştur.</p>

  <p>Hz. Peygamber (s.a.v.) buyuruyor:</p>

  <p>«Bir kimse Allah'a yemin eder ve bu yemi­nine sivrisineğin kanadı kadar yalan katarsa, kalbinde kıyamete kadar devam eden bir leke olarak kalır.»</p>

  <p>(Tirmizî)</p>

  <p class="c1">«Ebû Bekir (r.a.) anlatıyor:</p>

  <p>Resûl-i Ekrem (s.a.v.):</p>

  <p>-  <b>«En büyük günahtan size haber vereyim mi?» dedi.</b></p>

  <p>-  <b>«Evet, Yâ Resûlallah dedik.</b></p>

  <p>«Allah'a şirk koşmak, anaya, babaya âsi ol­maktır.» dedi. Yatmış olduğu yerden doğrulup oturdu. Ve:</p>

  <p>- Haberiniz olsun! Aman! Yalan sözden ve ya­lan yere şahidlik etmekten sakınınız», buyurdu ve bu cümleyi durmadan tekrar etti. Hattâ biz, keş­ke sükût etse idi de üzülmese idi, diye temennide bulunduk.» (Buhari)</p>

  <p>Hz. Peygamber (s.a.v.) başka bir hadis-i şeriflerinde de:</p>

  <p>«Yalancı şahid eday-ı şehâdet için daha ye­rinden hareket etmezden evvel kendisini Cenıb-ı Allah Cehennem azabına müstehak eder.» (Câmiüs Sağir) buyurdu.</p>

  

---

31 Mart Cuma

  <p class="Stilbalk1Arial">NÜBÜVVET, NEBİ, RESUL VE TARİFLERİ</p>

  <p>Nübüvvet: Akıl sahibi kulların, üzerlerinde­ki dünya ve Ahiret işleri hakkında, Allah ile kuları arasında yapılan elçilik demektir.</p>

  <p>Nebi: Kendisine, Melek tarafından vahy veya kalbine ilham olunan ya da Salih rüya ile uyarılan Zât demektir.</p>

  <p>Resûl: Resul olması haysiyeti ile, Nübüvvet Vahyi'nin fevkinde özel bir Vahy ile üstün kılınmış olan ve kendisine, Cebrail Aleyhisselâm'ın Allah tarafından özel indirdiği kitapla Vahy et­miş olduğu yüce Allah'ın hükümlerini, halka tebliğ etmek için gönderdiği kâmil insan demektir.</p>

  <p>Bunun için her Resûl, Nebidir; fakat, her Ne­bi, Resul değildir denilmiştir.</p>

  <p class="Stilbalk1Arial">İMAN VE İSLÂM'IN MÂNÂSI</p>

  <p>İman: Lugatta bir kimseyi söylediği sözde tas­dik edip doğrulamak kendisine inanmak demek­tir.</p>

  <p>Başka bir deyişle iman: Kalb ile tasdik et­mektir.</p>

  <p>Şeriat dilinde iman yüce Allah katından ge tirdiği şeylerde Peygamberimizi kalb ile tasdik ve dil ile ikrar etmek, beden ile de gereğini yerine getirmektir.</p>

  <p>İslâm: Yüce Allah'ın emirlerine teslim olmak boyun eğmektir, iman ile İslâm arasında lügat cihetinden bir fark bulunmakla beraber İslâm'sız iman, imansız da İslâm olmaz.</p>

  <p>Bunlar birbirinin içi, dışı gibidirler. Aslında iman ile islâm bir olurlar.</p>

  

---

l Nisan Cumartesi

  <p class="Stilbalk1Arial">TESETTÜR</p>

  <p>«Ey Nebiyyi Zişan! Sen zevcelerine ve keri­melerine vesair mü'minlerin zevcelerine de ki onlar bürgülerini üzerlerine bürünsünler zira; onla­rın bürgülerini üzerlerine bürünmeleri onların bilinip de eza olunmamalarına ziyade yakındır. Halbuki Allah Teâlâ onlardan evvelce vakî olan kusurlarını afv edici ve hallerine münasip mesalihi temşiyetle merhamet buyurucudur.»</p>

  <p>(Ahzab Sûresi: 59)</p>

  <p>Şu halde tesettürün meşruiyetindeki hikmet:Fitne kapısını kapamak, nesebi zayi etmekten alıkoymak, zevceyi zevcine rabt ile başkasının taarruzundan kurtarmak, aile teşkilatına intizam vermek, evladın terbiyesine ve dünyanın imarı­na erkek dışarıdan, kadın içeriden çalışmaktır.</p>

  <p>«O cennetlerde gözlerini zevcelerine hasret­miş, asla başka bir kimseyi nazarından geçirmez kadınlar vardır ki onlara zevçlerinden evvel ins-ü cinden hiç bir kimse dokunmamıştır. Hâl böyle olunca Rabbinizin nimetlerinden hangisini yalan­larsınız.» (Rahman Sûresi: 53 - 57)</p>

  <p>Bir kadın kadıya müracaatla zevcinden mehir talep etti. Kadı iki şahit huzurunda yüzünü açıpta hükmedeceğini teklif etti.</p>

  <p>Kocası; «buna hacet yoktur, bu zevceme mehir vermeği borcum olarak va'd ediyorum» diyerek zevcesinin yüzünün açılmasına razı olmadı</p>

  <p>Bunun üzerine zevcesi, (karısı) de hâkim ve iki şahid huzurunda yüzünün açılmasına razı olmadığından ve kendisi de memnun olduğundan mehir hakkından vazgeçti.</p>

  

---

2 Nisan Pazar

  <p>NÛR-İ MUHAMMEDİ (S.A.V.)</p>

  <p>İmam-ı Abdürrezzak (r.a.)'m rivayetinde Câ-bir b. Abdullah el-Ensârî buyurmuştur ki:</p>

  <p>«- Ya Resûlullah! Anam-babam sana feda olsun. Allah Teâlâ Hazretlerinin cümle eşyadan ev­vel yarattığı nesne nedir?» dedim. Buyurdu ki:</p>

  <p>«- Ya Câbir! Tahkikan Allah (c.c.) cemî eş­yadan evvel senin Peygamberinin nurunu kendi nurundan yarattı. Dahi şöyle eyledi ki o nur Al­lah Teâlâ'nın kudretiyle dilediği yerlerde devre­dip gezerdi. O zaman ne levh, ne kalem, ne Cen­net, ne Cehennem, ne melek, ne gök, ne yer, ne güneş, ne ay, ne cin, ne de ins vardı. Hasılı mahlûkattan bir nesne yaratılmamıştı.» Ondan sonra buyurdular ki:</p>

  <p>«- Hak Teâlâ hazretleri mahlûkatı yaratmak dilediği zamanda o nuru taksim edip dört cüz kıl­dı:Evvelki cüzden kalemi halk etti, ikinci cüzdan levhi halk etti, üçüncü cüzden arzı halk etti, dör­düncü cüzü taksim edip dört cüz kıldı. Onun da­hi evvelki cüzünden arşı yüklenen melekleri halk etti, ikincisinden kürsîyi halk etti, üçüncüsünden geri kalan melekleri halk etti, dördüncü cüzünü taksim edip yine dört cüz kıldı. Evvelkinden gök­leri halk etti, ikincisinden yerleri halk etti, üçün­cüsünden Cennet ve Cehennemi halk etti, dör­düncü cüzünü taksim edip yine dört cüz kıldı. Evvelkinden mü'minlerin gözlerinin nurunu halk etti, ikincisinden kalplerinin nurunu halk etti ki o, marifetullahtır, üçüncüsünden dillerinin nurunu halk etti o, dahi kelime-i tevhiddir.»</p>

  

---

3 Nisan Pazartesi

  <p class="Stilbalk1Arial">SA'D B. MUAZ (R.A.)'IN HAYATINDAN ÖZETLER</p>

  <p>Sa'd (r.a.), Mus'ab b. Umeyr (r.a.)'in halkı İslâmiyete davet etmek ve Kur'ân okumak üzere Peygamberimiz (s.a.v.)'in emriyle Medine'ye gel­diği zaman müslüman olmuştu. Ve o gün Abdul Eşhel oğullarının tamamı (kadın-erkek) müslü­man olmuştu. Kendisi evini de halkın İslâm'a davetini yapan Mus'ab (r.a.)'a tahsis etmişti.</p>

  <p>Halazâdesi Es'ad b. Zürâre (r.a.) ile Medine'de İslâmiyeti yaymaya çalışmış ve amcasının oğlu Üseyd b. Hudayr (r.a.) 'la Abdüleşedoğullarının put­larını kırmışlardı.</p>

  <p>Bedir Savaşı'nda bulunmuş ve Evsîlerin san­cağını taşımıştı. Uhud Savaşı'nda, halk, Peygamberimiz (s.a.v.)'in etrafından oraya buraya da­ğıldıkları zaman, Peygamberimiz (s.a.v.)'in ya­nında sebat edenlerin yanında idi.</p>

  <p>Bedr'e gidilirken, yolda Müslümanlardan ba­zıları geri dönmek isteyince Peygamber Efendimiz (s.a.v.) eshabın bu yoldaki görüşlerini öğ­renmek istemişti. Ensâr adına Sa'd (r.a.) ayağa kalkarak özetle şu cevabı vermiştir.</p>

  <p>«Biz, sana iman ve seni tasdik ettik. Bize getirdiğin şeyin hak ve gerçek olduğuna şehâdet ettik. Bu hususta dinlemek ve itaat etmek üzre Sa­na kat'i sözler de verdik.</p>

  <p>Ya Resûlullah! Nasıl istersen, öyle yap! Biz seninle birlikteyiz. Allah'a and olsun ki: Sen bize şu denizi gösterip dalarsan, biz de, Seninle bir­likte dalarız! Bizden bir kişi kalmaz!»</p>

  

---

4 Nisan Salı

  <p class="Stilbalk1Arial">MÜŞRİKLERİ PERİŞAN VE TEDİRGİN EDEN RÜZGÂR</p>

  <p>Hendek muharebesinde mü'minler zor duruma düştüğü bir sırada Allahû Teâlâ müşrikler üzerine bir güzgâr ve meleklerini gönderdi.</p>

  <p>Bu rüzgâr; tozları, toprakları müşriklerin göz­lerine dolduruyordu. Onları, (Mekkeli müşrikleri) kendi başlarının derdine düşürüp, karargâh­larına çekilmek ve sinmek zorunda bırakmıştı.</p>

  <p>Rüzgâr; çadırların bezlerini, derilerini yırtı­yor, direklerini söküyor, koparıyor, sergileri ku­ma gömüyor, kimse kimsenin yanına gidemiyor­du. Yakılan ateşler ışıklar sönüyor. Develer, at­lar birbirine karışıyordu.</p>

  <p>Ordugâhlarında tekbirler ve silâh şakırtıları da işiten müşriklerin kalplerine büyük bir korku düşmüştü.</p>

  <p>Bu rüzgâr Allahû Teâlâ (c.c.)'nın Cebrail (a.s.) ile bildirdiği gibi müşrikleri perişan, tedir­gin etmişti.</p>

  <p>Bu hususta Kur'ân-ı Kerim'de yapılan ilâhî yardım şöyle hatırlatılır.</p>

  <p>«Ey iman edenler! Allah'ın (c.c.) üzerinizde­ki nimetini hatırlayınız. O zamanda ki, size ordular saldırmışlardı da, biz, onlara karşı bir rüz­gâr ve sizin görmediğiniz ordular (Melekler) sal­mıştık...» (Ahzâb: 9)</p>

  <p>Peygamber (s.a.v.) bu mevzuuda şunları bil­dirmiştir.</p>

  <p>«Ben, Allahû Teâlâ (c.c.) tarafından Sabâ, ya­ni gündoğusu yeli ile yardım gördüm. Âd kavmi ise Batı yeli ile yok oldular» buyurmuştur.</p>

  

---

5 Nisan Çarşamba

  <p class="Stilbalk1Arial">ŞÜPHELİ GÜNDE ORUÇ TUTMAK</p>

  <p>«Sizin üzerinize oruç farz kılındı...» (Baka­ra Sûresi, âyet 183) ve «Sizden kim bu aya (Ramazana) yetişirse, onun orucunu tutsun» (Baka­ra Sûresi, âyet: 185) buyurularak, oruç insanlara farz kılınmıştır. Resûlullah (s.a.v.):</p>

  <p class="c1">«Ramazandan önce bir ve iki gün oruç tutmayın. Yalnız devamlı oruç tutan adam müstesnâ. O bu orucu da tutsun.»</p>

  <p>(Ebû Hureyre'den rivayet) ve bir diğer hadislerinde:</p>

  <p>«Şa'ban yarı oldu mu artık oruç tutmayın» (Ebû Hureyre'den) buyurarak, devamlı oruç tu­tanlar hariç, Ramazan ayını oruçla karşılamanın memnu olduğunu beyan etmişlerdir.</p>

  <p>«Yevm-i şek» diye bilinen Şa'ban'ın otuzuncu günü, Ramazanın başlangıcı olup olmadığı ke­sin bilinemediği takdirde, yani kafi delillerle hi­lâlin görülmemesi halinde oruç tutmanın haram olduğu hadîslerle beyan edilmiştir. Hz. Aişe (r.anha):</p>

  <p>«Resûlullah (s.a.v.) Şa'ban'dan korunduğu gibi başka hiç bir aydan korunmazdı. Hilâli görür, yani Ramazan hilâlini görürse oruç tutar; eğer hava bulutlu olursa otuz günü sayar, sonra oruç tutardı» buyurmuştur.</p>

  <p>Buna göre Ramazan orucunun Ramazan hilâlini görmekle, Ramazan bayramının da Şevval hilâlini görmekle farz ve vâcib olacağı tebeyyüm etmiş oluyor.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Metin (s.a.v.): Kuvvetli, sağlam, doğru.</p>

  

---

6 Nisan Perşembe

  <p class="Stilbalk1Arial">ŞEHRÜ RAMAZANIN ÜSTÜNLÜĞÜ</p>

  <p>Resûlullah (s.a.v.) Efendimiz buyurdular:</p>

  <p>«Ey insanlar, şüphesiz mübarek Ramazan si­zi rahmet gölgesinde gölgelendirmiştir. Onun içinde bin aydan daha hayırlı bir gece vardır. Gündüzleri farz olan oruçla, geceleri tatavvu olan ibâdetlerle ihya etmelidir. Kim bu ayda hayır yollarından biriyle Allah'a yaklaşırsa Ramazan dışında bir farz eda etmiş gibidir. Kim bu ay­da bir farz yerine getirirse Ramazan dışında yet­miş farz yerine getirmiş gibidir. Bu ay sabır ayı­dır. Sabrın mükâfatı da cennettir. Bu tam eşit­lik ayıdır. Mü'minin rızkının arttığı aydır. Kim bu ayda bir oruçluya iftar ettirirse günahları affolur. Ve kendini cehennemden kurtarır. Hiçbir şey eksilmemek üzere sevabını tam alır.» Bunun üzerineAshab-ı Kiram'dan bazıları: -Ya Resûlullah, hepimiz oruçluya iftar ettirecek bir şey bulama­yız» deyince:</p>

  <p>«Cenâb-ı Hak bu sevabı bir hurma ile, bir içim su ile, bir yudum süt ile iftar verene de ve­rir. Bu öyle bir ay ki, evveli rahmet, ortası mağfiret, sonu da cehennem azabından kurtuluştur. Kim bir oruçlunun iftarını bir bardak su ile açar­sa Cenâb-ı Hakk da onu havzından hiç susamayacak bir şekilde sular ve cennetine dahil eder. İnsanoğlunun ameli için ondan yetmiş misline ka­dar sevap vardır. Allah Teâlâ buyurmaktadır ki, oruç müstesnadır.» (Müslim)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mübin (s.a.v.): İyiyi kötüyü ayırt eden.</p>

  

---

7 Nisan Cuma

  <p class="Stilbalk1Arial">ORUCUN VE ORUÇ TUTANLARIN FAZİLETİ</p>

  <p>Peygamberimiz (s.a.v.) buyururlar ki: «İzzet ve celâl sahibi olan Allah; (Adem oğlunun her ameli kendisi içindir. Yalnız oruç müstesna! Oruçlu kimse yemesini, içmesini benim için bırakmıştır. Oruç benim içindir. Onun mükafatını ben veririm) demiştir.»</p>

  <p>«Oruçlunun ağız kokusu, Allah katında misk sokusundan daha hoştur.»</p>

  <p>Resûlullah (s.a.v.) Efendimiz: «Ona eşit ve denk bir amel yoktur!» buyurmuşlardır.</p>

  <p>Peygamberimiz (s.a.v.) «Cennette reyyan di­ye anılan bir kapı vardır ki, kıyamet gününde bu kapıdan Cennete ancak oruçlular girerler» Buyurmuşlardır.</p>

  <p class="Stilbalk1Arial">İFTAR DUASI</p>

  <p>Peygamberimiz (s.a.v.) iftar edeceği, orucunu açacağı zaman «Allah'ım! Senin için oruç tuttum ve senin verdiğin rızıkla da, iftar ettim, orucumu açtım.</p>

  <p>Hamd, Allah'a mahsustur ki, O, bana yardım etti de, oruç tuttum. Bana rızık verdi de, iftar ettim, orucumu açtım.</p>

  <p>Allah'ım! Senin için oruç tuttuk ve senin ver­diğin rızıkla da, iftar ettik, orucumuzu açtık. Sen, oruçlarımızı kabul buyur!</p>

  <p>Çünkü, yapılan duaları işiten ve tutulan oruç­ları bilen Sensin Sen!» diyerek dua ederdi:</p>

  <p class="Stilbalk1Arial">ESMAÜN NEBİ (S.A.V.)</p>

  <p>Müemmil (s.a.v.): Uman, ümit eden, arzulayan.</p>

  

---

8 Nisan

  <p class="Stilbalk1Arial">RAMAZAN VE ORUÇ</p>

  <p>«Ey mü'minler! Haram olan şeylerden nefsi­nizi sakınmanız için sizden evvelki geçen ümmetlere farz kılındığı gibi sizin üzerinize de oruç fark kılındı.»</p>

  <p>(Bakara Sûresi: 183)</p>

  <p>Orucun Farziyeti:</p>

  <p>Oruç, Hicret-i Nebevviyyeden birkaç sene son­ra Şaban-ı Şerifin üçüncü günü farz kılınmıştır. Cenab-ı Hak ayet-i kerimede: «Orucun farziyeti sizin ittikanız için» buyurmuştur. Çünkü oruç insanın kuvve-i şehavaniyyesini kırdığı gi­bi nefsin heva ve hevesini kırarak bütün azaları günahtan, isyandan ictinab ile zühd-ü takvaya sebep olacağı beyan buyurulmuştur. Çünkü in­sanların dünyevî meselesi iki şeye münhasırdır: Biri tatlı tatlı yiyip içmek arzusudur. Diğeri de kuvve-i şehavaniyyedir. Bu iki arzu da ancak oruçla men edilmiş olduğu gibi tasfiye-i cesed ve bazı emraz-ı kalbiyenin tathîrine de oruç vesile olur. Ve tıbben de midenin tashihine vesile ol­duğu malum bir hakikattir.</p>

  <p>«Oruç farz olunca ey mü'minler! Malum olan sayılı günlerde oruç tutun. Fakat sizden bir kim­se hasta veya misafir yolcu olur da oruç tutamazsa memleketinde afiyet üzere bulunduğu bir za­manda özür sebebiyle oruç tutamadığı günlerin adedince oruç tutsun ve borcunu ödesin.» (Bakara Sûresi: 184)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Şehid (s.a.v.): Tam manasıyla şehadet eden.</p>

  

---

9 Nisan Pazar

  <p class="Stilbalk1Arial">ORUÇ TUTUNUZ</p>

  <p>Cenâb-ı Hakk buyuruyor:</p>

  <p>«O sayılı günler Ramazan ayıdır ki, Kur'an o ay içinde indirilmiştir. O Kur'an, insanları Hakka ulaştırır, helâl ile haramda ve din hükümle­rinde hakkı bâtıldan ayırır. Sizden her kim Ramazan ayında hazır bulunursa o ayı oruç tut­sun, kim hasta olur yahut seferde bulunursa oruç tutamadığı günler sayısınca sıhhat ve ikamet ha­linde orucunu kaza etsin. Allah size kolaylık diler, size güçlük dilemez; hem buyuruyor ki, kaza borcunuzu tamamlayasınız da size hidayet etti­ği şekilde Allah'ı tekbir ile yüceltesiniz, gerek ki şükredesiniz.» (El-Bakara Sûresi, Âyet: 185)</p>

  <p class="Stilbalk1Arial">RAMAZANDA DİKKAT EDECEĞİMİZ BAZI HUSUSLAR</p>

  <p class="Stilbalk1Arial">- AKŞAM ve İFTAR -</p>

  <p>* İftar vakti girince dua ile oruç hemen açıl­malıdır. Besmele ve duayı müteakip hurma ile, yoksa su ile açmak evlâdır. * Akşam namazını edadan sonra iki rek'at da olsa «evvabîn» nama­zı kılınmalıdır. Efdali altı rekâttır. İki rekâtta bir selâm verilir. *Akşam'da fazla yememeli mi­de doldurulmamalı, yemeği müteakip dua edilme­li, eller yıkanıp, dişler misvâklanmalıdır. * Yat­sıya gitmeden abdest tazelenmeli, teravih de ce­maatle kılınmalıdır.</p>

  

---

10 Nisan Pazartesi

  <p class="Stilbalk1Arial">ORUÇ ALLAH (C.C.)'INDIR</p>

  <p>«Aziz ve celîl olan Allah-ü Teâlâ buyurdu ki: Âdem oğlunun her ameli kendisinindir. Yalnız oruç müstesna. O, benim içindir. Onun mükâfa­tını ben vereceğim.» Oruç, ateşe karşı siperdir. Sizden biriniz oruçlu bulunduğu günde fena la­kırdı söylemesin; kavga etmesin. Şayet birisi ona sebbeder veya ona çatıp çekişirse, «Ben oruçlu­yum» desin. Muhammed'in nefsi yed(i kudret) inde olan Allah'a kasem ederim ki, muhakkak oruçlunun ağız kokusu, Allah nezdinde, misk kokusundan daha hoştur. Oruç tutanın ferahlana­cağı iki sevinçten birisi, iftar ettiği zaman, diğeri de orucunun sevâbiyle Allah'a kavuştuğu andır.» (Müslim)</p>

  <p class="Stilbalk1Arial">SAHURA KALKIŞ</p>

  <p>* Sahura mutlaka kalkılmalıdır. *İmsaktan önce Besmele ile kalkıp dua ve şükürden sonra ağız misvâklanmalı, abdest alınmalıdır. * İki rek'at da olsa «Teheccüd Namazı» kılınmalıdır. * Sa­hur yemeği mutlaka yenilmeli, hiç olmazsa su içilmelidir. Lakin gündüz birşey yenilmiyecek di­ye mide tıka-basa doldurulmamalıdır. * Yemeği müteakip dua etmeli, el-ağız yıkanılmalı, dişler misvâklanmalı ve oruca niyet edilmelidir * Sabah namazına kadar uyumadan zikir ve münacaatla meşgul olunmalıdır. * Sabah namazının sünnetini evde kılıp, camiye gidilerek cemaatle namaz eda edilmelidir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Münci (s a.v.): Kurtarıcı.</p>

  

---

11 Nisan Salı

  <p class="Stilbalk1Arial">RAMAZANDA MÜSLÜMAN GÜNDÜZÜ NASIL GEÇİRMELİ</p>

  <p>•     Gündüz günâh işlemeden İslâm'a uygun helâl kazanç için geçirilmelidir. Vakit hayırlı işlerde harcanılmalıdır. Her azanın orucu vardır. Gözün orucu; iyiye bakmak, haramdan ve kötü şeylerden sakınmaktır. Kulağın orucu; haksız söz işitmemek, haram, boş, kötü sözleri dinlememek­tir. Dilin orucu; hak söz söylemek veya susmak, kötü söz söylememektir. Gıybet, dedi-kodu edil­memeli, orucun tüm azalarla tutulmasına çalışıl­malıdır.</p>

  <p>•     Her gün sabah namazını müteakip «Yâsîn-i Şerîf» okunmalıdır. "</p>

  <p>•     Her gün «Esmâ-ül Hüsnâ» ağır, ağır ma'nâsı düşünülerek okunmalı ve ezberlenmelidir.</p>

  <p>•     Her namazı müteakip tövbe-istiğfar edil­melidir.</p>

  <p>•     Kuşluk namazı devamlı kılınmalıdır, en az iki rekât olarak.</p>

  <p>•     Gündüz Kur'ân okumaklar zikirle, dua ve istiğfarla kaza namazı kılmakla geçirilmelidir.</p>

  <p>•     İstirahat ihtiyacı da giderilmelidir.</p>

  <p>•     Nafile ibâdetlere geniş zaman ayrılmalı bol sadaka verilmelidir.</p>

  <p>•     Bilhassa ikindi - akşam arası zikirle ve Kur'ân'la ihya edilmelidir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mansur (s.a.v.): Allah tarafından kendisine yardım olunmuş kimse.</p>

  

---

12 Nisan Çarşamba

  <p class="Stilbalk1Arial">TERAVİH NAMAZI</p>

  <p>Teravih namazı, Ramazan-ı şerife mahsus, yir­mi rekâttan ibaret olup müekked sünnettir.</p>

  <p>Teravih namazını her iki rek'atta bir salam vermek suretiyle on selâm ile bitirmek efdaldir. Dört rek'atta bir de selâm verilebilir. Sekizde, on­da hattâ yirmide bir selâm vermek suretiyle kılmak da caizdir. Fakat bu kerahattan hali görül­memektedir.</p>

  <p>Teravih namazının bir mikdarı kılındıktan sonra imama uyan kimse, Teravih nihayet olun­ca kendisi noksan kalan rek'atları tamamlar, sonra da Vitir namazını kendi başına kılar, evlâ olan budur. Maamafih imam ile beraber Vitri kılıp sonra teravihi ikmal etmesi de caiz görülmüştür.</p>

  <p>Bir kimse, imam yatsı namazını kıldırıp Te­ravihe başlamış olduğu esnada mescide gelse evvelâ yatsı namazını kendi başına kılar, sonra Te­ravih için imama uyar, noksan kalan rek'atları da yine kendi başına kılar.</p>

  <p class="Stilbalk1Arial">ABDESTİN FARZLARI</p>

  <p>1 - Yüzü bir kere yıkamak,</p>

  <p>2 - Elleri dirseklerle beraber yıkamak.</p>

  <p>3 - Ayakları topuklarla beraber yıkamak.</p>

  <p>4 - Başın dörtte birini ıslak elle meshetmektir.</p>

  <p>Sakal sık olursa üstünü yıkamak yeterlidir. Seyrek olursa altındaki deriyi de yıkamak icabeder.</p>

  

---

13 Nisan

  <p class="Stilbalk1Arial">ORUCU BOZUP, HEM KAZAYI, HEM DE KEFFÂRETİ İCABEDEN ŞEYLER</p>

  <p>1 - Oruçlu olduğunu bilerek karı kocanın muamele-i zevciyede bulunması.</p>

  <p>2 - Oruçlu olduğunu bilerek yemek veya iç­mek (ister ilaç, ister gıda cinsinden).</p>

  <p>3 - Ağzına giren yağmuru, doluyu, karı yut­mak.</p>

  <p>4 - Tütün içmek, öd ağacı veya anber ile tütsülenip dumanı içine çekmek.</p>

  <p>5 - Enfiye çekmek.</p>

  <p>6 - Çiğ et yemek.</p>

  <p>7 - Buğday tanesi, kavrulmuş veyahut başa­ğından taze çıkarılmış arpa tanesini yamak.</p>

  <p>8 - Hâriçten bir susam tanesi veyahut o ka­dar başka bir yenecek tane alıp yutmak.</p>

  <p>9 - Az miktarda tuz yemek.</p>

  <p>10- Karısının veyahut başka sevdiği kim­senin tükrüğünü yutmak.</p>

  <p>11- Kan aldırdıktan, yahut gıybet ettikten veyahut şehvetle karısını öptükten sonra oruç bozuldu zanniyle, bile bile orucu bozmak.</p>

  <p class="Stilbalk1Arial">ORUCU BOZUP, KAZAYI İCAB EDEN ŞEYLER - I</p>

  <p>1 - Çiğ pirinç yemek, 2 - Sade un yamek 3 - İçine yağ gibi bir şey koymadan yoğrulmuş hamur yemek...</p>

  <p>4 - Bir defada çok miktarda tuz yemek azından keffâret de lâzım gelir.</p>

  <p>5 - Zeytin çekirdeği vesâir buna benzer bir şeyi yemek.</p>

  <p class="c1">(Devamı yarın)</p>

  

---

14 Nisan Cuma

  <p class="c1">(Dünden devam)</p>

  <p class="Stilbalk1Arial">KAZAYI İCAB EDEN ŞEYLER - II</p>

  <p>6 - Pamuk ve kâğıt gibi yenmesi mutad ol­mayan bir şeyi yutmak.</p>

  <p>7 - Ayva gibi olmadan evvel yenmiyen şe­yi ham ve çiğ olarak ve tuzlamıyarak yemek.</p>

  <p>8 - Henüz içi olmayan taze cevizi yutmak.</p>

  <p>9 - Kuru ceviz veya fındık ve fıstık ve ba­demi katı kabuğuyla yutmak.</p>

  <p>10 - Taş, demir, bakır, altın, gümüş veyahut toprak yutmak.</p>

  <p>11- Arkasından ilâç akıtmak.</p>

  <p>12- Burnuna ilâç çekmek.</p>

  <p>13- Boğazına huni ile bir şey akıtmak.</p>

  <p>14- Kulağın içine yağ veya su damlatmak.</p>

  <p>15- Ağzına aldığı boyalı ibrişim gibi bir şe­yin boyasıyla rengi bozulmuş tükrüğünü yutmak.</p>

  <p>16- Karnında veya başında olan bir yaraya akıtılan ilâç mideye veyahut dimağa vasıl olması.</p>

  <p>17- Boğazına yağmur veyahut kar, kaçıp onu kendi isteği ile yutmamış olmak.</p>

  <p>18- Ağzına almış olduğu veya burnuna çek­miş olduğu su hata olarak boğazına veya genzine gitmiş olmak.</p>

  <p>19- Zorla oruç bozmak.</p>

  <p>20- Dişleri arasında nohut tanesi kadar ka­lan şeyi yemek.</p>

  <p>21- Uyurken birisi tarafından boğazına su dökülmek.</p>

  <p>22 - Unutarak yedikten sonra orucu bozuldu zannıyla bilerek yemek, içmek.</p>

  <p class="c1">(Devamı yarın)</p>

  

---

15 Nisan Cumartesi

  <p class="c1">(Dünden devam)</p>

  <p class="Stilbalk1Arial">KAZAYI İCAB EDEN ŞEYLER - III</p>

  <p>23- Ağız dolusu kusmak.</p>

  <p>24- Kendi isteği ile midesine, genzine du­man sokma.</p>

  <p>25- Sabah olmuş iken (sabah olup olma­dığına şüphe düşerek sahur yemek).</p>

  <p>26- Güneş batmadan evvel battı zannıyla if­tar etmek.</p>

  <p>27- Ramazan orucundan gayrı bir orucu bozmak.</p>

  <p>28- Cimadan başka, kadının bir tarafına te­mas ettirmek veyahut öpmek suretiyle inzal vaki olmak.</p>

  <p>29- Oruçlu iken misafirliğe niyet edip ol­duğu memleket haricine çıktıktan sonra orucu bozmak.</p>

  <p>30- Hukne mahalline parmak veya sair vası­ta ile su, yağ koymak. Bez veya pamuk sokmak.</p>

  <p class="Stilbalk1Arial">ESMAUN NEBİ (S.A.V.)</p>

  <p>Malum (s.a.v.): Peygamberimiz (s.a.v.): daha dünyaya teşrif etmeden önce melekler ve tüm pey­gamberler kendilerine ta'zim edip intisab ettiklerinden bu isim verildi.</p>

  <p>Safiyyullah (s.a.v.): Hz. Allah'ın bütün ya­ratıklar arasından seçip her şeye lâyık gördüğü, bütün yüceliklere mükerrem kılıp her türlü kederden uzak ve temiz kıldığı kişi.</p>

  

---

16 Nisan Pazar

  <p class="Stilbalk1Arial">ŞEYHÜLİSLÂM İBN KEMAL</p>

  <p>Osmanlı İmparatorlugu'nun yükseliş devrin­de yetişmiş büyük bir ilim ve devlet adamı olan Şemseddin Ahmed, (babası tarafından dedesi) Ke­mal Paşa'ya nisbetle «İbn Kemal» diye tanınmıştır. Edirne, Tokat veya Amasya'da doğduğu iddia edilir.</p>

  <p>Baba tarafından asker, anne tarafından ilımle meşgul olan bir aileye mensup olan İbn Kemal, ailesinin nezaretinde iyi bir tahsilden sonra, baba mesleği askerliğe intisab etmiş ve altı-bölük sipahisi olarak II. Beyazıd'ın seferlerine katıl­mıştır. Hayatının ilk devrini asker olarak devam ettirmekte iken, tesadüfen karşılaştığı bir hadise. onun hayatını tamamen değiştirmiş ve baba mes­leği askerliği bırakarak ilmiyye sınıfına intisat etmesine vesile olmuştur.</p>

  <p>Yavuz Sultan Selim ile birlikte, Anadolu ka­zaskeri olarak Mısır seferine katılır. Bu sefer­den dönüş sırasında, atının ayağından sıçrayan çamurların Yavuz'un harmanisini kirletmesi üze­rine padişah:</p>

  <p>«Ulemâ'nın atının ayağından sıçrayan çamur­ların medar-ı ziynet ve bâis-i mefharet olacağını» söylemesine sebep olur ve Yavuz Sultan Selim, bu çamurlu harmanînin ölümünden sonra san­dukası üzerine örtülmesini vasiyet eder.</p>

  <p class="Stilbalk1Arial">ESMAUN NEBİ (S.A.V.)</p>

  <p>Nebiyyür Rahmet (s.a.v.): Peygamberimiz (s.a.v.) evveli ve ahiri zahiren ve batmen herke­se rahmet olarak gönderildiği için bu ismi almış­tır.</p>

  

---

17 Nisan Pazartesi

  <p class="Stilbalk1Arial">ORUCUN SÜNNETLERİ</p>

  <p>1   - Sahuru tehir: Yâni gece yemeğini imsâke yakın yemek.</p>

  <p>2 - İftarı (kış mevsiminde) hurma, (yaz mevsiminde de) su ile, akşam olur olmaz, namazdan önce hemen ve acele yapmak.</p>

  <p>3 - Misvakı gece kullanmak.</p>

  <p>4 - Ramazanda fazla sehâvet (cömertlik) göstermek.</p>

  <p>5 - Mukabele suretiyle fazla miktarda Kur'ân okumak.</p>

  <p>6 - Bilhassa asr-ı ahirinde yâni Ramazanın yirmisinden sonra son on gün i'tikâfa girmek.</p>

  <p>Resûl-i Ekrem (s.a.v.) «Ramazanın yir­misi geldiği vakit yatağı dürer. İzarını bağlar, ibâdete hazırlanır ve ehl-i beytini de ibâdete ha­zırlardı.»</p>

  <p>Çünkü Kadir Gecesi bu günlerdedir. Ekseri ihtimâl bu son on günün tek gecelerinde ve bu tek gecelerin en kuvvetlisi de yirmi bir, yirmi üç, yirmi beş ve yirmi yedinci gecelerinde olmasıdır. Bu i'tikâfın on gün fasılasız ve devamlı olması daha makbuldür.</p>

  <p>Diş Kirası:</p>

  <p>Eski Ramazanlarda iftara gidilen yerlerde misafirlere hediye makamında verilen para hakkında kullanılan bir tabirdir.</p>

  <p class="Stilbalk1Arial">ESMAUN NEBİ (S.A.V.)</p>

  <p>Mühdi (s.a.v.): Hazreti Allah'ın bütün alemlere hediye ve ihsanı.</p>

  

---

18 Nisan Salı

  <p class="Stilbalk1Arial">RAMAZANIN SONUNDA KURTULUŞ VAR</p>

  <p>«Ramazanın evveli rahmet, ortası mağfiret sonu ise Cehennemden azâd olmaktır. Bu ayda kölenin, işçinin, me'murun, talebenin, askerin, vazifesini hafifleten âmirleri, (müdürleri, kumandanları) Cenâb-ı Allah (c.c.) çok sever, affedci ve Cehennem ateşinden korur.</p>

  <p>Ramazan ayında dört hasleti çoklaştırınız. İki haslet ile Rabbinizi kendinizden razı kılarsınız Diğer iki hasletten ise müstağni olamazsınız (her zaman yapmanız lâzım).</p>

  <p>Biri, «La ilahe illâllah» demek, ikincisi ise Allah'tan afv dilemek üzere «tevbe ve istiğfar etmektir. Kendisinden müstağni olamayacağınız iki haslet ise; Rabbinizden Cenneti istemek ve Cehennem ateşinden ona sığınmaktır.»</p>

  <p class="Stilbalk1Arial">ABDEST LÜZUMU</p>

  <p>Namaz gibi birtakım dini vazifeleri yerine getirmek için abdeste ihtiyaç vardır. Bu vazifelerden herbirinin yapılması abdestin bir sebebidir. Abdestsiz bir kimse namaz kılamaz, Kabe'yi tavaf edemez, Kur'ân-ı Kerîmin doğrudan eline alamaz. Kur'ân ayetlerine hiçbir zaman el süremez.</p>

  <p>Kur'ân-ı Kerî'mi ezberinde ve elini sürmek sizin karşıdan bakarak okuyabilir. Abdest ile âkil baliğ olan ve suyu kullanabilecek her müslüman sorumludur.</p>

  <p class="Stilbalk1Arial">ESMAUN NEBİ (S.A.V.)</p>

  <p>Beşir (s.a.v.): Bütün insanlar için müjdeci.</p>

  

---

19 Nisan Çarşamba

  <p class="Stilbalk1Arial">ORUCUN MEKRUHLARI</p>

  <p>- Bir şey tadmak,</p>

  <p>- Lüzumsuz yere bir şey çiğnemek,</p>

  <p>- Sakız çiğnemek, (şartları var. Aksi halde orucu bozar. Çiğnememek daha iyidir.)</p>

  <p>- Nefsinden emin olmayanlar için öpmek, boynuna sarılıp kucağına almak. (İnzal vukua<br />
  gelmemek şarttır.)</p>

  <p>- Tükrüğünü ağzında biriktirip yutmak,</p>

  <p>- Kan aldırmak ve hacamat olmak ve me­şakkatli bir işte bulunmak gibi kendisini zâif düşüreceğini zanneylediği bir işi yapmak.</p>

  <p class="Stilbalk1Arial">ORUÇLUYA MEKRUH OLMAYAN ŞEYLER</p>

  <p>-  Misk veya gül gibi birşey koklamak,</p>

  <p>- Gözüne sürme çekmek,</p>

  <p>- Bıyığına yağ sürmek,</p>

  <p>- Zaif düşmeyecek ise kan aldırmak veya hacamat olmak,</p>

  <p>- Misvak kullanmak,</p>

  <p>- Ağzına su alıp gargara yapmak,</p>

  <p>- Burnuna su çekmek.</p>

  <p class="Stilbalk1Arial">İFTARIN TA'CÎLİ, SAHÛR'UN TEHİRİ</p>

  <p>«Üç şey Peygamberlik ahlâkındandır:</p>

  <p>1 - İftarda acele etmek, yâni orucu tam vak­tinde bozmak,</p>

  <p>2 - Sahuru geç yemek,</p>

  <p>3 - Namazda sağ eli, sol el üzerine koymak. Hadis-i Şerif (Taberânî)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Meşhud (s.a.v.): Kendisi için şehadet olunmuş.</p>

  

---

20 Nisan Perşembe

  <p class="Stilbalk1Arial">PEYGAMBERİMİZ (S.A.V.)'İN DOĞUMU</p>

  <p>Peygamberimiz (s.a.v.); Fil yılında, Rebîülevvel ayının on ikinci Pazartesi günü, tanyeri ağarırken, Mekke'de doğdu.</p>

  <p>Fil vak'asiyle Peygamberimizin (s.a.v.) doğu­mu arasında elli gün veya elli beş gece vardı.</p>

  <p>Meşhur olan: Peygamberimiz (s.a.v.), Eshâb-ı Fil vak'asından elli gün sonra doğmuş olduğudur.</p>

  <p>Mısırlı Hey'et Bilgin'i Mahmud'ul Feleki Pa­şa da, Peygamberimiz (s.a.v.)'in doğumunun, milâdi 571 yılı 20 Nisan Pazartesi gününe rastladığını hesapla tesbit etmiştir.</p>

  <p class="Stilbalk1Arial">SERT BİR YERİ PEYGAMBERİMİZ (S.A.V.)'İN BİR DARBE İLE KUM HALİNE GETİRMESİ</p>

  <p>Câbir b. Abdullah (r.a.) der ki «Hendek günü hendek kazarken çok sert bir yere rastlamıştık. Peygamberimizin yanına varıp: (Hendekte kazma işlemez sert bir damar rastladık) diye kendisine haber verdiler. Peygamber Aleyhisselâm, açlıktan karnına taş bağlamış bulunduğu halde kayayı görmeye indi, bir kapla su istedi. Ağzına su alıp kabın içine püskürdü. Allah'ın dilediği duayı yap­tıktan sonra kabın içindeki suyu, kazma işlemez yere serpti. Balyozu eline alıp vurur vurmaz, orası kum gibi dağıldı.</p>

  <p>Orada bulunanlar: «Muhammed Aleyhisselâm'ı, Peygamber olarak gönderen Allah'a yemin ederiz ki: O, öyle dağıldı ki, sanki kum haline geldi. Artık ne kazmaya, ne de bel küreğine karşı koyabiliyor, dayanabiliyor.» diyorlardı.</p>

  

---

21 Nisan Cuma

  <p class="Stilbalk1Arial">ZEKAT VE İCTİMÂİ ADALET   </p>

  <p>«O kimseler ki onlar altınla gümüşü cem'-ederler de o cem' ettikleri altın va gümüşü Allah Teâlâ yoluna sarfetmezler. Onlar için acıtıcı aza­bı müjde et... O; günde ki bahillerin cem' edip sakladıkları altın ve gümüş, cehennem ateşinde kızdırılıp, alınları, yanları ve arkalan onunlı dağlanacağını hatırlasınlar. Ve onlar hakkında denilir ki şu sizin nefsiniz için cem' ettiğiniz malınızın azabıdır. İşte şu malın gıdasını tadınız.» (Tevbe Sûresi: 34 - 35)</p>

  <p>Zekat vermekten yüz çeviren kimsenin i'razına göre yüzlerini, yanlarını ve arkalarım döndürüp de zekatını vermedikleri o paraları cehennem ateşinde kızartılarak vücudları dağlanarak azâb verilir.</p>

  <p>«Karun'a insaf gelmeyince biz Karun'u ve ha­nesini beraber yere batırdık. Karun'u biz yere batırınca Cenâb-ı Allah'ın gayri Karun'a yardım eder bir cemâat bulunmadı. Binâenaleyh Karun yardım görenlerden olmadı.» (Kasas Sûresi: 81)</p>

  <p>Karun Musa Aleyhisselâm'ın amcazadesi idi ve Tevrat'ı çok okurdu. Nâs beyninde alim fâ­zıl olduğu halde Musa Aleyhisselâm'a münafık­lık ederdi. Fakat sonra nifakını gizlemedi, âkıbet ızhar etti.</p>

  <p>***</p>

  <p>Hz. Ömer (r.a.)'ın kıymetli bir sözü:</p>

  <p>«Bir kimse gündüz sâim ve gece ibadetle kâ­im olsa, hayır yapsa, cihada gitse, fakat sevdiği­ni Allah için sevip, sevmediğini Allah için sevme­dikçe yaptığı ibadetlerden fayda göremez»</p>

  

---

22 Nisan Cumartesi

  <p class="Stilbalk1Arial">CİMRİLİK VE ZEKÂTTAN İ'RAZIN ÇİRKİNLİĞİ</p>

  <p>Ebû Hüreyre (r.a.) Resûlullah (s.a.v.)'ın şöyle buyurduğunu rivayet etmiştir: «Sahibi tarafından zekât hakkı verilmeyen deve, kıyamet gü­nünde besili güçlü kuvvetli olduğu halde sahibi yanına gelerek ona musallat olup ayaklan ile sahibini çiğneyecek.» buyurmuştur.</p>

  <p>Binâenaleyh zekâtım vermeyen zenginler kı­yamet gününde şefâat-i nebeviyyeye iltica ettiklerinde buyurulacaktır ki: «Ben size hükm-i ilâ­hiyi tebliğ ettim. Şimdi sizin azabınızı tahfife me'zun değilim...»</p>

  <p>Sahî olan kimse, sıkıntı içinde olan bir faki­rin ihtiyacına, yardımına koşmakla gönlünde bir inşirah, kalbinde bir ferah bir inbisat husule ge­lir ki, bu inbisat vücudunun her tarafını istila eder.</p>

  <p>Vakidî'nin beyânına göre en ziyade para ile tasadduk eden zât Abdurrahman bin Avf (r.a.)'dır. Resûlullah (s.a.v.) Efendimiz ashabını sadaka ve zekât vermeğe teşvik buyurunca Abdurrahman bin Avf (r.a.) müfik olduğu sekizbin dirhem servetinin yansını, dörtbin dirhemini tassadduk etmiştir, ve: «Ya Resûlullah! Servetimin yarısını işte getirip Cenab-ı Hakk'a ikrâz ediyorum öteği yansını da aileme bıraktım» demiştir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Misbah (s.a.v.): Bütün sapıklık, küfür ve karanlığı nuru ile silip aydınlatan.</p>

  

---

23 Nisan Pazar

  <p class="Stilbalk1Arial">ZEKÂTI ALANIN VAZİFELERİ </p>

  <p>1) Fakir, zekâtı alırken rızık ve ibadetle taatine yardımcı olmak için almalıdır. Niyeti, aldığını bu yolda kullanmak olmalıdır.</p>

  <p>Bu nimeti Hakk'a kullukta harcamayıp O'na isyanda, gayri meşru yollarda heder ederse Allah (c.c.)'ın gazabına uğramayı hak eder.</p>

  <p>2) Kişi, zekâtı verene dua ve teşekkür etmeli, yalnız bunu, zengini vasıta olmaktan ileri götürmemelidir.</p>

  <p>Peygamberimiz (s.a.v.): «İnsanlara teşekkür etmeyen, Allah'a şükretmemiş sayılır.» buyurmuştur. (Tirmizî)</p>

  <p>3)   Zekâtı alan, aldığı şüpheliyse, ondan sa­kınmalıdır, haramdan ise ısrarla kaçınmalıdır.</p>

  <p>4)   Yine zekât ve sadakayı alan, sekiz sınıf­tan birine girmiyorsa almamalıdır. Aldığı miktardaki şüpheli kısımdan kaçınmalı ve kendisine mubah olanını almalıdır.</p>

  <p>5)  Zekâtı alan Şafîi mezhebine mensup ise zekâtı verene ne kadar zekât vereceğini sormalıdır. En çok sekizde birini alabilir. Fazlasını ala­maz ve almamalıdır. Zekâtın tamamı sekiz sını­fın hakkıdır. Sekizde birini de üçe bölüp ona gö­re almalıdır.</p>

  <p>Hanefî mezhebinde bu durum yoktur. Tak­sim edilmez ve tamamını bir sınıf alabilir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Münir (s.a.v.): Alemlerde bulunan nur, onun nurundan olduğu için bu ismi almıştır.</p>

  

---

24 Nisan Pazartesi

  <p class="Stilbalk1Arial">ZEKÂTIN VERİLECEĞİ YERLER</p>

  <p>Zekât, müslüman olmayanlara verilmez. On­lardan da ancak:</p>

  <p>1- Yoksulluk çeken fakirlere,</p>

  <p>2   - Hiç bir şeyleri bulunmayan düşkün miskinlere,</p>

  <p>3 - Zekât işinde çalışanlara,</p>

  <p>4 - Kalpleri müslümanlığa ısındırılacak, alış­tırılacak olanlara,</p>

  <p>5 - Esirlikten kurtulacak kölelere,</p>

  <p>6 - Borç içinde kalmış borçlulara,</p>

  <p>7 - Allah yolunda açılan cihâdlara katılanlara,</p>

  <p>8 - Yurdundan ve servetinden uzak, yolda belde kalmış olanlara verilir.</p>

  <p>(Tevbe: 60)</p>

  <p>Zekât ve sadakanın, helâlinden temiz mallar­dan verilmesi gerekir.</p>

  <p class="c1">Zekâtı verilmeyen malların akıbeti:</p>

  <p>Zekât ve sadakası verilmeyen mallar, yok olmağa mahkûmdur.</p>

  <p>Bir hadîs-i şerife göre: Her sabah iki melek inip birisi, «Yâ Rab! (Zekât ve sadakasını vererek) malını harcayana, harcadığının yerine yenisini ver! der. Öbürüsü de «Yâ Rab! (Zekat ve sadaka hakkını ödemeyerek) malını harcayana da malının telefini ver!» der.»</p>

  <p class="Stilbalk1Arial">ESMAÜN NEBİ (S.A.V.)</p>

  <p>Hûda (s.a.v.): İnsanları hak yoluna bütün gücüyle çağırıp, irşad edip cennete ulaştıran.</p>

  

---

25 Nisan Salı

  <p class="Stilbalk1Arial">ZEKÂTTA TEMİZLİK VARDIR</p>

  <p>Zekât; zengin Müslümanların, yıldan yıla belli ölçüsüne göre mallarının bir kısmını zekât niyetiyle ayırıp verilecek yerlere vermelerinden ibâret malî bir ibâdettir.</p>

  <p>Hakikaten malının zekâtını veren, fukaraya muavenet ve yardımdan geri durmayan ihsan ve hayır ehlinin malının arttığı herkesçe musellem açık bir hakikattir. Bir fakirin gönlü hoşnut edierek yapılacak hayırın muhakkaktır ki Cenab-ı Hakk (azze ve celle) mükâfatını verir. Nitekim:</p>

  <p>«Rızkınızdan sizin, infak ettiğiniz şeyin bedelini Allah Teâlâ hem dünyada ve hem de âhirette halk eder. İnfak olunan şeyin halefini yeri­ne koyar ve halefsiz bırakmaz.» buyurulmuştur. Fukara hakkını esirgeyip vermeyen bahil (cimri) kimselerin malı, umulmadık afat ve zarar­lara dûçâr olduğu ve bazen de tamamen mahvolduğu görülmektedir.</p>

  <p>Zekât'da bir taharet vardır. Bir servetin için­de fukara hakkı bulunursa bu hak o mal için âde­ta manevî bir lekedir.</p>

  <p>«Habibim! Servet sahiplerinin mallarından ze­kât al! Zekât onların mallarını temizler, vicdanla­rını arıtır.» buyurulmuştur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Münzir (s.a v.): Asi ve fasık olanların kalbine korku getirici.</p>

  <p>Seyyid (s.a.v.): Tüm yaratılmışların en yücesi.</p>

  

---

26 Nisan Çarşamba

  <p class="Stilbalk1Arial">RAMAZANIN SON ON GÜNÜ</p>

  <p>Aişe (r.a.)'den rivayet edildiğine göre:</p>

  <p>«Ramazanın son on günü girince Resûlullah (s.a.v.) geceleri ihya eder, ailesini uyandırır, ibâdete karşı daha çok titizlik gösterirlerdi.» buyurulmuştur.</p>

  <p>Diğer bir rivayette de: «Resûlullah (s.a.v.) Ramazan'ın son on gününde, başka zamanlarda ibâdet hususunda göstermediği cehd-ü gayreti gösterirdi.» buyurulmuştur. (Müslim)</p>

  <p>Cenâb-ı Resûlullah (s.a.v.)'ın böyle bir cehde girmesinin sebeb-i hikmetini anlayabilmek için şu hadîs-i şerifi zikretmek lâzım:</p>

  <p>«Kim Ramazan'ı; îmân ederek ve Allah'ın rı­zâsını dileyerek ihya ederse, onun geçmiş günâhları afvolunur.» (Ebu Hüreyre'den)</p>

  <p>Ramazan boyunca teravihlerle Ramazan-ı şe­rifin ihyâsına çalışılacağı mânası muhtevi olduğu gibi, Ramazan'ın geceleri ibadet ve taatle ihyâ etmenin fazileti de çok büyüktür. Resûl-i Ek­rem (s.a.v.)'in bu işe Ramazan sonunu tahsîs et­mesinin sebebi ise, ibâdet zamanının çıkması yaklaştığındandır. Ameller sonlarına göre muamele gördüğünden, o da Ramazan'ın bereketi, rahmeti çıkmadan, amelinin fazla ibadet ve taatle müzeyyen olmasını arzu ediyordu. Bunun için de i'tikâfa girerlerdi. Biz de i'tikâfa girmeğe gayret göstermeliyiz.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Afüv (s.a.v.): Çok çok afveden.</p>

  

---

27 Nisan Perşembe

  <p class="Stilbalk1Arial">II. ABDÜLHAMİD HAN'IN HALLİ</p>

  <p>II. Abdülhamid Han'ın gölgesi bile gerek it­tihatçıları gerekse yabancı devletleri ürkütüyor­du. O tahtta kaldıkça birçok karanlık projenin tahakkuk etmesi imkanı olamazdı. Nihayet bütün şer güçler, devlet yönetme sanatının en tecrübeli üstadı olan bu büyük hükümdarı devirmek hususunda anlaştılar.</p>

  <p>Bu maksatla tertip edilen 31 Mart vakası it­tihatçıların Sultan Hamid'den kurtulmak için ter­tip ettikleri çok çirkin ve devlete çok büyük za­rarlar vermiş bir olaydır, işte bu hadisede 33 yıl gibi uzun bir süre milletin selamet ve saadeti için çalışan, kendini bu yola feda eden ulu hakan tahtından indirilmiş ve Selânik'e sürülmüştür.</p>

  <p>Sultan Abdülhamid'in hallini kendisine teb­liğ tarzı Türkiye tarihinin asla silinmeyecek lekelerinden biri olarak kalacaktır.</p>

  <p>Hal'i tebliğ eden 4 kişi:</p>

  <p>1 - İtalya ajanı yahudi Selanik Milletvekili Korasso,</p>

  <p>2 - Ermeni Aram Efendi,</p>

  <p>3 - Arnavut Toptanî Paşa,</p>

  <p>4 - Gürcü Arif Hikmet Paşa.</p>

  <p>Siyasî dehası, fevkalade zekâsı, nadir hafızası, tecrübesi, politik kurnazlığı, insanlara müessir olabilme kabiliyeti, tevazuu, vekarı, yaşayışı ve takvasıyla bize örnek teşkil eden büyük zatı hayırla yad ederiz. (Yılmaz Öztuna)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Zukuvvet (s.a.v.): Kuvvet sahibi.</p>

  

---

28 Nisan Cuma

  <p class="Stilbalk1Arial">KADİR GECESİ'Nİ ARAMAK</p>

  <p>Bu mübarek gece, müslümanlar için, bir kurtuluş vesilesidir. Kadir Gecesi'nin ehemmiyeti iyi kavranmalıdır. Bakınız Peygamberimiz (s.a.v.) ne buyuruyor: «Kim Kadir Gecesi'nde (sevabına -inanarak ihlâs ile- kaim olursa (o geceyi ibâdetle ihya ederse) geçmiş günahları yarlığanır.» Yalnızca sadece bir geceyi değil, Ramazanın son on gününü ve bilhassa tek rakamlı geceleri ihlâs ile yapılan ibâdetlerle ihyaya çalışmalıdır.</p>

  <p>Kadir Gecesi içinde Kadir Gecesi bulunmayan bin aydan daha hayırlıdır. Binaenaleyh bu gecede yapılan sâlih amel, içinde Kadir Gecesi bulunmayan bin aylık ibâdetten hayırlıdır.</p>

  <p>Bu gece, kesin olarak bilinmemektedir. Peygamberimiz (s.a.v.): «Kadir Gecesi'ni, Ramazan'ı son yedisinde arayın». Yine: «Kadir Gecesi'ni Ramazan'ın son on (gününün) tekinde arayın.» bu­yurmuştur.</p>

  <p>Müslümanlar olarak bu geceyi ibâdetle, taatle ihya etmeli, kusur ve günahlardan dolayı tövbe ve istiğfar etmeliyiz. Yine teravihten sonra iki ek'at nafile namaz kılarak, Kur'ân-ı Kerîm tilâvet etmeli. Peygamber Efendimiz (s.a.v.)'e bol bol salât-ı selâm getirmelidir. Kaza namazı olanlar kaza namazlarını kılmalı; kaza namazı olmayanlar da, nafile namazı kılmalıdır.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Veliy (s.a.v.): Dine, din ehline, fakirlere, zayıflara, yetimlere yardım edici.</p>

  

---

29 Nisan

  <p class="Stilbalk1Arial">İTİKAF'IN FAZİLETİ ÇOK YÜCEDİR</p>

  <p>Hz. Âişe (r.a.) buyurdu ki:</p>

  <p>«Peygamber (s.a.v.), ta Allah ruhunu kabzedinceye kadar hep ramazanın son on gününde itikâf yapıyordu. Ondan sonra zevceleri itikâf yap­mağa başladılar. Resûlullah (s.a.v.), kendileri mescidde oldukları halde başını bana uzatırlar, ben de onu tarardım. İ'tikafta olduğu zaman eve an­cak hacet görmek için girerdi.» (Buhari)</p>

  <p>İtikâf: Bir mescid-i şerifte veya bu hüküm­deki bir yerde itikâf niyetiyle (nefsi bahsederek) ikâmet etmektir.</p>

  <p>İhlâs ile olan bir itikâf, amellerin pek şereflisidir. Bilhassa Ramazan-ı şerifin son on günü, itikâfa niyetlenmek, maneviyatın yükselmesi, kal­bin nurlanması, ilâhi feyizlere mazhar olunma­sı imkânlarını kuvvetlendirir.</p>

  <p>Hem oruçlu bulunmak hem de, mescid hükmündeki bir yerde; namaz kılmadan ikâmet etmek bütün vakitlerini namaza tahsis etmek demek olacağından çok ulvî ve müstesna bir ganimete müştak olarak, kerîm olan Ma'budun fe­yiz ve inayeti kapısına iltica edilmiş olur.</p>

  <p>Bu suretle; Allah ile başbaşa kalmak, insan­lardan ve dünya meşgalesinden uzak, huzur hu­şu ile ibâdet ve tefekkürde bulunmak elbette kar­şılıksız çıkmaz.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Hak (s.a.v.): Yüce rabbimiz kendine ait olan bu ismi Peygamberimiz (s.a.v.)'e ikram etmiştir.</p>

  

---

30 Nisan Pazar

  <p class="Stilbalk1Arial">ORUCUN ZAHİRİ VE BATINİ ŞARTLARI</p>

  <p>Peygamberimiz (s.a.v.) buyuruyor:</p>

  <p>«Nice oruç tutanlar var ki açlık va susuzluk­tan başka bir şey elde edemezler.»</p>

  <p>Her ibâdetin olduğu gibi İslâm'ın beş şartın­dan birisi olan Orucun da zahiri ve batini şart­ları vardır...</p>

  <p>Oruç üç derecede olup bunlar Avamın (Hal­kın) orucu, Havassın (Seçilmişlerin, Salihlerin) orucu ve Ahassü'l-havassın (Seçilmişlerin seçil­mişleri) orucu şeklinde tarif edilir.</p>

  <p>AVAMIN ORUCU: Orucun zahirî şartlarını kapsar. Yani yememek, içmemek, cinsi münase­betten sakınmak gibi...</p>

  <p>HAVASSIN ORUCU: Orucun zahirî şartla­rına riayetle beraber, gözünü, kulağını, dilini, aya­ğını ve diğer azalarını günahtan korumaktır.</p>

  <p>AHASSÜL-HAVASSIN ORUCU İSE: Avam ve Havassın orucundaki şartlara riayetin yanın­da, kalbini, hasis emellerden, dünya düşüncele­rinden sıyırmak, Allah (c.c.)'dan başka her şey­den sıyrılmak, bütün mevcudiyetiyle Allah (c.c.)'a bağlanmaktır.</p>

  <p>Bu mertebe Peygamberler, Sıddîklar ve mukarrebler rütbesi olup, bu gibilerin gönlüne Al­lah (c.c.) ve âhiretten başka bir şey geldiği anda oruçları bozulur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Emir (s.a.v.): Kendisine inanılabilir.</p>

  

---

1 Mayıs Pazartesi

  <p class="Stilbalk1Arial">SADAKA-İ FITIR</p>

  <p>Ramazan-ı Şerîf'in sonuna yetişen ve zarurî ihtiyaçlarından başka en az nisap miktarı bir mala sahip olan her hür müslümanın üzerine Sadaka-i Fıtır vermesi Vâcip'tir. Sadaka-i Fıtra'ya sadece «Fıtra», halk dilinde ise «Fitre» de den­mektedir.</p>

  <p>Bu sadaka bir yardımlaşmadır. Orucun ka­bulüne, ölülerin kabir azabından kurtulmalarına ve bağışlanmalarına vesiledir. Fıtra, yoksulların hakkıdır. Onların, bayramın neşesinden istifade tanelerine ve ihtiyaçlarının karşılanmasına yö­neliktir.</p>

  <p>Fıtra, Ramazan Bayramı'nın birinci günü fec­rin tûlû'undan itibaren müslümana vâcib olur. Fakat bundan birkaç gün, hattâ birkaç ay önce de, sonra da verilebilir. Mesele fakirlerin bay­ram namazına çıkmadan önce ihtiyaçlarının te­darik edilmiş olması ve sevinmeleridir.</p>

  <p>Bir müslüman kendi zevcesinin ve büyük, âkîl olan evlâdının sadakayı fıtrını vermekle mükel­lef değildir. Fakat izinleriyle verirse caizdir. Bun­lar kendi idaresinde iseler izin almadan da yer­lerine verebilir. Bir müslüman, kendi idaresinde bulunsa bile baba ve anasının fıtralarını vermekle mükellef değildir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Ennecmüs Sakib (s.a.v.): Karanlığı delen yıldız demektir. İnsanları doğru yola irşad ederek cennete kavuşmalarına sebep olduğu için bu isim verilmiştir.</p>

  

---

3 Mayıs Çarşamba

  <p class="Stilbalk1Arial">FATİH SULTAN MEHMED'İN VEFATI</p>

  <p>Fatih 1481 senesinde muhtemelen İtalya üze­rine yapacağı sefere başlarken sefer tuğlarını Üs­küdar'a diktirdi ve o zamana kadar, misli görül­memiş derecede çok toplarla mücehhez azametli ordusunun başında, yola çıktı. Birkaç gün sonra rahatsızlandı. Üsküdar'la Gebze arasında Hünkar Çayırı mevkiinde rızasını tahsil ve emirlerini ifa için 30 seneden beri en büyük bir gayret-i diniyye ile çalıştığı Allah (c.c.)'ına kavuştu. Hastalığı­nın, Hanedan'da umumiyetle rastlanan nikris il­leti olduğu rivayeti vardır.</p>

  <p>Fatih çok genç yaşta tahta çıkmış, küçüklü­ğünde en büyük mes'uliyetleri sırtında taşımış­tır. 30 sene aralıksız seferler ve gazalarla meşgul olmuştur.</p>

  <p>Onun 17 devlet, 200 küsur şehir ve kale fet­hettiğini söylersek, yaptığı işin azametini ve ilâhi rızayı tahsil için gösterdiği gayretin büyüklüğü­nü belki anlatmak mümkün olabilir. Vefatı dahi, yine ilâ-yı Kelimetullah için çıktığı, bir sefer-i hümayun esnasında vuku bulmuştur.</p>

  <p>Fatih, Türk tarihinin en renkli ve en büyük şahsiyetlerinden biridir. O bir dâhi padişahtır.</p>

  <p>İslâmiyet'e son derece derin bir merbutîyetle bağlı olup, Peygamberimiz (s.a.v.)'in tebşiratına mazhar olduğundan dolayı mübarek bir zattır. (A. Hilmi-İslâm Tarihi)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mücteba (s.a.v.): Allah (c.c.)'ın mahlûkat ara­sından büyük bir özenle seçtiği kimse.</p>

  

---

4 Mayıs Perşembe

  <p class="Stilbalk1Arial">BAYRAMA DOĞRU        </p>

  <p>Hadîs-i Şerif de: «Allahu Teâlâ Hazretleri Ramazan Bayramı gecesi, Şehru Ramazân-ı oruçlu geçiren kullarına ikram ve izzetini ecir ve mü­kâfatlarını verir. Bayram Sabahı ise, meleklerine yeryüzüne inmelerini emreder. Melekler yeryü­züne inerler. Onlar sokak başlarına ve yol kav­şaklarına dururlar. Bunlar insanlar ve cinlerden başkasının işiteceği bir lisan ile çağırmağa başlarlar:</p>

  <p>«Ey Ümmet-i Muhammed, azı kabul ederek çoğu veren ve büyük günahlarınızı bağışlayan Rabbımıza doğru çıkınız.» Müslümanlar Bayram Namazını kıldıklarında ve dua ettikten sonra Al­lah-ü Teâlâ Hazretleri Müslümanların her istedi­ği şeyleri verir.» buyurulmaktadır.</p>

  <p>(Üç aylar ve faziletleri - A. Geylânî)</p>

  <p class="Stilbalk1Arial">ÇELEBİ SULTAN MEHMED HAN</p>

  <p>Osmanoğulları'nın en büyük hükümdarların­dan biridir. Devletin ikinci kurucusu sayılır. Devletini 8 sene içinde uğradığı çok büyük bir fela­ketten çekip çıkarmış; onu eski haşmetine kavuşturmak için yorulmak bilmez bir gayretle çalışmıştır. Bundan dolayı kendisine «Banî-i Sanî-i Devlet» denmiştir.</p>

  <p>Bedeni kuvveti ne kadar fazla ise, manevî vasıfları da o kadar yüksekti. Âdil, şefkatli, âli­ cenap, tebaasına karşı merhametli bir hüküm­dar idi. 32 gibi genç sayılacak bir yaşta Edirne'­de vefat etmiştir. (A. Hilmi-İslâm Tarihi)</p>

  

---

6 Mayıs Cumartesi

  <p class="Stilbalk1Arial">          BAYRAMLAŞALIM</p>

  <p>Ramazan Bayramı, Allah (c.c.)'ın (oruç tutan kullarına) bir ziyafetidir. Hevâ ve nefsiyle mücâhede edip muzaffer olan Müslümanın bu ilâhî ziya­fetle sevinmesi, bayram etmesi hakkıdır. Allah'ın yasaklarından töbve edip temizlenmiş Müslüman, kendisi gibi bayram hakkı olan kardeşini ziya­ret eder; ana, baba ve büyüklerinin elini öper, duâlannı alır. Küsmüşü varsa, gider barışır, gön­lünü alır; yoksulları, yetimleri, muhtaçları göze­tir. Komşuları ile, akrabaları ile, cami kardeşleri ile ve kendisini ziyarete gelenlerle bayramlaşır Kabirleri ve ölmüşlerini unutmaz, temiz bir kalp­le onlar için mağfiret diler, ruhlarını sevindirir. Bu bayram; oruç tutarak felaha kavuşanların bayramıdır. Yüce Allah (c.c.) buyuruyor ki:</p>

  <p>«Müminler muhakkak felah bulmuştur ki, on­lar namazlarını huşu (içinde) kılarlar, boş ve faidesiz şeyden yüz çeviricidir onlar, (öyle mü'minler) ki onlar zekât (vazife)lerini yapanlardır.» (Mü'minun:1-4)</p>

  <p class="Stilbalk1Arial">ESMAÜN NEBİ (S A.V.)</p>

  <p>Nebiyyüt Tevbe (s.a,v.): Hz. Adem'in tevbesinin kabulü Peygamber (s.a.v.) Efendimiz'i vesile ettiği için kabul olunmuştu. Bu yüzden bu isim verilmiştir.</p>

  <p>Şahid (s.a.v.): Peygamberimiz (s.a.v.) kendi peşinde iman şerefine erenlerle kendisine iman etmeyip küfür ve delalette kalanların hepsine şehadet edeceğinden bu isim kendisine verildi.</p>

  

---

7 Mayıs Pazar

  <p class="Stilbalk1Arial">SULTAN AYIN ARDINDAN</p>

  <p>Ramazan ayında kazandığımız bazı güzel has­etlerimiz vardır. Bunların başında, oruç tutmak, cemaata devam etmek, Kur'ân-ı Kerim tilavet et­mek ve günahlardan azami derecede sakınmak gelir. Bunlara Ramazan'dan sonra da devam et­memiz gerekir. İbâdetlerin devamlı olanı daha makbuldür.</p>

  <p>Büyük zatların dediğine göre: Ramazan-ı Şe­rifte yapılan ibâdetlerin, Ramazandan sonra Şevval'de ve diğer aylarda yapılması, onlara devam olunması Ramazan orucunun kabul edildiğine işa­rettir.</p>

  <p>Resûlullah (s.a.v.): «Ramazan'da orucunu tu­tup da Şevval'den de altı gün oruç tutan kimse bütün sene oruç tutmuş gibidir. Her sene böyle yaparsa, bütün ömrünü oruçlu geçirmiş gibi olur.» buyurmuştur. (Müslim)</p>

  <p>Altı günlük oruç bayramdan sonra arka arka­ya tutulabileceği gibi, bütün Şevval ayına dağıtılarak da tutulabilir. Lâkin pazartesi ve perşembe günleri tutulursa daha makbul olur.</p>

  <p>Zira, Aişe Validemiz (r.anhâ) 'dan: «Resûl-i Ekrem (s.a.v.) Efendimiz pazartesi ve perşembe gün­lerinde oruçlu olmaya çalışırdı.»</p>

  <p>***</p>

  <p>Hz. Ömer (r.a.)'ın kıymetli bir sözü:</p>

  <p>«Bir kimse gündüz sâim ve gece ibadetle kâ­im olsa, hayır yapsa, cihada gitse, fakat sevdiği­ni Allah için sevip, sevmediğini Allah için sevmedikçe yaptığı ibadetlerden fayda göremez.»</p>

  

---

8 Mayıs

  <p class="Stilbalk1Arial">KALB-İ SELİM</p>

  <p>Dininde cehaletten, ahlâk-ı fasideden, mal ve evlâdın şerrinden salim ve pak olarak huzur-u ilahiyye'ye gelen kimsedir. Şu halde malını ha­tırda sarf ve evlâdına ahkâm-ı diniye'yi öğreten, emraz-ı kalbi, ahlâk-ı zemine ve cehaletten salim olarak ahirete giden kimsenin mal ve evlâdından menfaat göreceği Kur'an'da (Şuara/83-89) belirtilmiştir.</p>

  <p>Keşfül-Esrâr tefsirinde «Selim Kalb»: kalbin cüfür, nifak marazlarından salim olmasıyla tefsir edilmiştir.</p>

  <p>Eb'ûl-Kasım el-Hakim'e kalb-i selimden so­rulduğunda dedi ki:</p>

  <p>«1 - Hiç kimseye eziyet etmemek,</p>

  <p><b>2</b> <b>- Hiç bir kimseden incinmemek,</b></p>

  <p><b>3</b> <b>- Bir kimseye iyilik ettiğinde ondan mü­kafat beklememekdir.»</b></p>

  <p>Peygamberimiz (s.a.v.): «Kalbinde zerre ağır­lığınca kibir bulunan kimse cennete giremez» bu­yuruyor. Bu duruma göre kalb, kibirden tathir olmadıkça selim olmaz.</p>

  <p>İblis de nice yıllarca ibadet etmiş olduğu hal de kibrinden dolayı Hakk'ın huzurundan kovuldu. Keza kalbdeki hubb-i mal da mü'minleri Ce nab-ı Hakk'a ibâdetten alıkoymaktadır.</p>

  <p>Abdülkadir Geylanî: «Mal, para, servet cepte sarayda, evde ve mağazada caizdir. Fakat kalbde caiz değildir. Mü'minin kalbi nazargâh-ı ilâhîdir.»</p>

  

---

9 Mayıs

  <p class="Stilbalk1Arial">NAMAZIN FAZİLETLERİ</p>

  <p>Namaz; dinin esası, ibadetlerin başı ve tâatların en parlağıdır.</p>

  <p>Namaz; kalpleri günahların kirlerinden te­mizleyen ve kapalı kapıları açan bir ibadetdir. Allah'a yakarma makamı samimi ve hâlis dostluk kaynağıdır.</p>

  <p>Bir hadisde şöyle buyurulur: «İslâmiyet beş şey üzerine bina edilmişdir: Allah'dan başka ilâh olmadığına ve Hz. Muhammed (s.a.v.)'in onun kulu ve elçisi olduğuna şehadet etmek, namazı dos­doğru kılmak, zekâtı vermek, Ramazan ayında oruç tutmak ve Beytullahı haccetmek.»</p>

  <p>Genellikle imandan sonra insanlara yüklenen şey namazdır. Fazilet bakımından da namaz diğer ibadetlerden önce gelir. Namazın diğer iba­detlerden üstün olduğunda icmâ vardır. Bunun delili şudur:«Peygamberimiz, imandan sonra hangi amel daha üstündür?» sorusunun ceva­bında:«Vaktinde kılınan namazdır» buyurmuştur.</p>

  <p class="Stilbalk1Arial">OSMAN GAZİ</p>

  <p>Osman Gazi'nin tabii istidadı, sade fakat doğ­ru ve adilâne idi. Akıl ve zekâsını Allah'ın birliğine hasrederek, yeryüzünde vahdaniyet-i ilâhi­ye aleyhinde bulunan batıl itikatları ve putperesliği mene çalıştı. O yavaş yavaş ilerledi, fa­kat hiçbir zaman geri dönmedi, iyi kalbli, doğru sözlü ailesine sâdık, evladları hakkında şefik ve rahim idi.</p>

  <p>(A- Hilmi -İslâm Tarihi)</p>

  

---

10 Mayıs

  <p class="Stilbalk1Arial">HZ. ÖMER (R A.)'İN HİCRETİ</p>

  <p>Mülülümanların çoğalmasından Kureyş endişeye düşerek müslümanlığı tecavüzkârâne bir hareketle ortadan kaldırmayı tasarlamışlardı.</p>

  <p>Peygamberimiz (sa.v.)'in amcası Ebu Talib, .ayatta iken Kureyş müslümanlara bir şey yapamıyordu. Fakat Ebu Talib'in vefatını rnüteâkib müslümanlar her taraftan hücum ve tecavüze maruz kalmışlardı. Kureyş rasgeldiği, eline ge­çirdiği her müslümanı müthiş işkencelere ezala­ra, duçar ediyordu. Müslümanlık yeni bir ruh, ye­ni bir kudret nefhetmiş olmasaydı, bunların hiçbir muamelesine tahammül ödemeyeceklerdi. Bu vaziyet 5-6 sene devam etti.</p>

  <p>Resûl-i Ekrem (s.a.v.) Efendimiz, Medine'ye hicret edilmesine müsaade buyurunca bir müddet sonra Hz. Ömer (r.a.) yirmi müslümanla birlikte Mekke'yi terk ile Medine'ye gitti.</p>

  <p>Ömer'ül-Faruk (r.a.) aleni olarak hicret et­ti. Şöyle ki: Kılıcını kuşandı, yayını omuzuna as­tı, oklarını eline aldı. Ve Rüesay-ı Kureyş Ka'be-i Mükerreme etrafında halka halka oturmakta iken Harem-i Şerife gitti. Beyt-i Şerifi yedi defa ta­vaf etti. İki rekat namaz kıldı. Sonra: Rüesây-ı Kureyş'e «Yüzleriniz kara olsun! Anasını ağlat­mak, evladını yetim ve karısını dul bırakmak isteyen kimse, şu vadinin öte tarafında bana ka­vuşsun!» dedi. Medine'ye varmıştı ve arkasına düşen olmadı.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Ebuttahir (s.a.v.): Peygamberimiz (s.a.v.)'in mübarek künyelerindendir.</p>

  

---

11 Mayıs Perşembe

  <p class="Stilbalk1Arial">HAYASIZLIĞIN KORKUNÇ AKIBETİ</p>

  <p>Abdullah b. Ömer (r.a.)'in rivayetine göre:Peygamberimiz (s.a.v.) buyurmuştur ki: «<b>Hiç şüphesiz, Aziz ve Celil olan Allah, bir kulu helak etmek istediği zaman, ondan hayayı çeker alır. Hayayı çekip alınca, o kul, ancak hayasız ve menfur olur. Menfur olduğu zaman, kendisinden emniyet kaldırılır. Emniyet kaldırılınca, o ancak hâin olur. Hâin olduğu zaman, kendisinden rahmet kaldırılır. Rahmet kaldırılınca, o ancak lanete uğ­rar, mel'undur. Lanete uğradığı ve mel'un oldu­ğu zaman da, kendisinin İslâmiyetle olan bağlan­tısı koparılır.»</b> (İbn Mace - Sünen)</p>

  <p class="Stilbalk1Arial">Peygamberimiz (s.a.v.)'in İnsanların En Hayalısı Oluşu</p>

  <p>Peygamberimiz (s.a.v.) her iyilikte olduğu gi­bi, haya hususunda da. insanların en üstün hayalısı, en utangacı idi.</p>

  <p>Görülmesinden, açılmasından sakınılan şey­lerde, insanların gözünü en çok yumanı idi.</p>

  <p>Ebu Said el-Hudrî (r.a.) der ki: «Peygamberimiz (s.a.v.) kendi köşesine çekilmiş bakireden daha hayalı ve utangaçtı. Bir şeyden hoşlanmadı mı onu yüzünden anlardık.» (Buhari)</p>

  <p class="Stilbalk1Arial">ESMAÜN NEBİ (S A.V.)</p>

  <p><b>Muslih</b> <b>(s.a.v.):</b> Islâh edici anlamına gelir Peygamberimiz (s.a.v.) yeryüzündeki küfür isyan içinde bulunan insanları iman, irfan nuruna çıkardığı için bu isim verilmiştir.</p>

  

---

12 Mayıs Cuma

  <p class="Stilbalk1Arial">ALLAH YOLUNDA CİHAD        </p>

  <p>Peygamberimiz (s.a.v.) Efendimiz: «Ey Ebû Saîd! Kim Allah'ı Rabb, müslümanlığı din, Muhammed'i yani beni peygamber tanımağa razı olursa onun için cennet vacib olur.» buyurdular.</p>

  <p>Bu Ebu Saîd (r.a.)'in hoşuna gitti: «Ya Resûlallah! Bu sözü bana tekrar buyur» dedi.</p>

  <p>Ondan sonra Resûlallah (s.a.v.) şöyle buyur­du: «Diğer bir şey daha vardır ki, o sayade Al­lah kulunu cennette yüz derece yükseltir. Her iki derecenin arası yerle gök kadardır.»</p>

  <p>Ebu Saîd el-Hudrî (r.a.) dedi ki: «Ya Resûlullah! o nedir?»</p>

  <p>Cenab-ı Peygamber (s.a.v.) buyurdu ki: «Al­lah yolunda cihad, Allah yolunda cihad, Allah yolunda cihad.» (Müslim)</p>

  <p>Cihadı Terkin Cezası:</p>

  <p>«Yalnız ıyne* ile alış-veriş ettiğiniz, yalnız öküzün kuyruğuna yapıştırdığınız, ziraata rıza gösterdiğiniz ve bu suretle düşmanla savaşı terk ve ihmal eylediğiniz zaman Allah, siz dininize ihtimam etmeğe dönünceye kadar üstünüze sö­küp atmayacağı bir horluk musallat eder.» (Ebû Dâvûd)</p>

  <p>* Iyne:Bir malı belli bir bedel ile birine veresiye satıp yine o mediste, o şahsın elinden o malı evvelki bedelinden noksanıyla peşin ola­rak satın almaktır.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Müheymin (s.a.v.): Şahit, korkudan emin kılan.</p>

  

---

13 Mayıs Cumartesi

  <p class="Stilbalk1Arial">HZ. ÖMER (R.A.)'İN RİYASETLE İLGİLİ BEYANLARI</p>

  <p>Bir kıtlık zamanında bir deve boğazlayıp, Me­dine fukarasına ulaştırdı. Hadim, o devenin iyi etlerinden alıp halife için bir kaç yemek pişir­di, iftar zamanında huzuruna getirdiğinde:</p>

  <p>«- Bu neredendir?» diye sual etti. Hadim de:«- Yâ Emîr'el-Mü'minin! Dünkü boğazlanan devenin etindendir.» diye söyleyince, mütegayyir olup ağlayarak dedi ki:</p>

  <p>«- Vay benim gibi valiye ki, fukaraya etin kemiğini ulaştırıp, kendisi için iyisini alıkor. Yâ Hadim! Bir daha böyle etme. Bu taamı kaldır, fukaradan ehl-û iyâli olan bir kimsenin evine götür yesinler ve bana yine evvelki gibi taam ge­tirin. Halifeye ayda bir kere et yemek kifayet eder.»</p>

  <p>Hadim de eti sofrası ile bir ehl-i Beyt'e ulaş­tırdı. Sonra âdet üzere hadimin getirdiği kurucak ekmek ile, bir miktar zeytin yağını ekmeğine ka­tık edip hamd eyledi.</p>

  <p>Mervîdir ki:</p>

  <p>Her ne vakit halkı bir nesneden men etse ken­di ehl-i beytini ve tevâbini toplayıp derdi ki:</p>

  <p>«- Agâh olun Allahû Teâlâ (c.c.) buyurdu­ğu üzere halkı filan nesneden men ettim. Şimdi o şeyi terk etmekte sizin başkalarından ziyâde ih­timamınız gerektir. Eğer sizden biriniz o şeyde ihtimam etmezse, başkalarına olan ukubetin iki mislini size ederim.»</p>

  

---

14 Mayıs Pazar

  <p class="Stilbalk1Arial">HZ. EBU BEKİR (R.A.)'İN FEZAİLİ</p>

  <p>Şu beş husus Hz. Ebu Bekir (r.a.)'in diğer Ashab'dan efdal olmasına delalet eder:</p>

  <p>1   - Ebu Bekir .yalnız Gâr-ı Şerifte Resûlullah (s.a.v.) ile beraber bulunması,</p>

  <p>2   - İzn-i ilâhî ile olan bu hicrette sohbet-i nebeviyelerine Cenab-ı Hakk (c.c.)'in Ebu Bekir (r.a.)'i münasib görmesi,</p>

  <p>3 - Ve böyle mühim müsarefetle Resûlullah (s.a.v.)'e refik olması,</p>

  <p>4 - Gâr'da «Sânî'i Resûlullah (s.a.v.)» oldu­ğunu Vacib teâlânın zikretmesi,</p>

  <p>5 - Resûlullah (s.a.v.) sahibi (arkadaşı) ol­duğunu sarahaten beyan eylemesi Ebu Bekir<br />
  (r.a.)'in şerefine ve faziletine delalet eder.</p>

  <p>İrtihal buyuracağı sırada Resûl-û Ekrem (s.a.v.) şöyle buyurdu: «Dostluğu, yardımı itiba­riyle kendisine en çok minnettar olduğum arka­daş Ebu Bekir'dir. Rabbimden başka bir halil it­tihaz edecek olsam yine Ebu Bekir'i ittihaz eder­dim. Onunla benim aramda İslâmiyet arkadaş­lığı ve meveddeti vardır. Mescidin bütün kapılan kapansın, yalnız Ebu Bekir'in kapısı açık kalsın.»</p>

  <p class="Stilbalk1Arial">ESMAÜN NEBİ (S.A.V.)</p>

  <p>Hizbullah (s.a.v.): Allah'ın ordusu demektir. Resûlullah efendimiz (s.a.v.) din düşmanlarını bozguna uğratıp mahvetmekte, küfrü ve sapık­lığı yok etmede, karanlık içinde kalmış kimseleri aydınlığa çıkarmakta büyük bir orduya benzetildiğinden kendisine Hizbullah dendi.</p>

  

---

15 Mayıs Pazartesi

  <p class="Stilbalk1Arial">AMMÂR BİN YÂSİR</p>

  <p>Ammâr bin Yâsir (r.a.) müslüman olduğunda müslümanlann sayısı otuza ulaşmışta Bedir'den itibaren bütün harblerde bulunmuştur ilk defa Habeşistan'a sonra da Medine'ye hicret etmişti. Resûl-i Ekrem (s.a.v.) Efendimiz kendisini Hz. Huzeyfe (r.a.) hazretleriyle kardeş etmişti.</p>

  <p>Mekke'de Ammâr (r.a.)'ın anne ve babasının kavmi, kimsesi olmadığından zâlimâne işkencelere marûz kalıyordu. Ammâr'ın vâlidesi Ebu Cehil'in bir mızrak darbesi ile şehid edilmişti ki, Müslümanların ilk "Şehide"si olmuştu. Ammâr'ın babası Yâsir de müşriklerin işkence ve azâbı altında şehid olmuştur. Ammâr'ı da Kureyş'in zâlim müşrikleri öğlenin sıcağında kızgın kumlara yatırarak bayılıncaya kadar döverlerdi.</p>

  <p>Sûre-i Nahl'de bu Ammâr bin Yâsir (r.a.), Bilâli Habeşî (r.a.), Subeyb (r.a.) Amr Fükeyhe (r.a.) gibi zuafâ-yı mü'minine azab eden Kureyş zalim­leri için Cenâb-ı Hakk (c.c.) Hazretleri, onların katı kalbli Hakk'ı görmekten, Hak söz işitmekten gafil olduklarını ve âhirette hüsrana maruz kalacaklarını bildirmiştir. Bu zaif müminler hakkında meâlen:</p>

  <p>«Habibim! Elbette ki Rabbin Mekke'de işken­ceye uğradıktan sonra Medine'ye Hicret eden düşmanla mücâhede ve her nevi şedâide sabr ve tahammül eden bu kimselere, dünyada nusret ve galebe ile himâye ve âhirette afv u mağfiretle rahmet-i ilâhiyyesine nail edeceğim» ayeti kerimesiyle beyan buyurmuştur. (Nahl: 119)</p>

  

---

16 Mayıs Salı

  <p class="Stilbalk1Arial">PAZARTESİ - PERŞEMBE ORUCU</p>

  <p>Ebu Hureyre'nin rivayetine göre:Resûlullah (s.a.v.): «Ameller pazartesi ve perşembe günleri, üçe Allah'a arz olunur. Bunun için ben de amelimin oruçlu bulunduğum sırada arz edilmesini severim.» buyurmuştur.</p>

  <p>Hz. Aişe de: «Peygamber (s.a.v.), Pazartesi ve Perşembe orucunu teharrî ederdi. Resûlullah (s.a.v.), bir ayın cumartesi, pazar ve pazartesi günleri, öteki ayında salı, çarşamba ve perşembe günleri oruç tutardı.» demiştir.</p>

  <p class="Stilbalk1Arial">SULTAN VAHİDEDDİN HAN</p>

  <p>Sultan Vahideddin Osmanlı Devleti'nin ölüm fermanı olan ve bugün de batılılarca hortlatılmak istenen Sevr Muahedesi'ni de tasdik etme­miş, böylece anlaşmanın yürürlüğe girmesine ma­ni olmuştur.</p>

  <p>Vahideddin büyük bir vatan dostudur. Ana­dolu'daki İstiklâl Hareketini başlatandır. Vatanın kurtuluşundan sonra bir ingiliz gemisine binerek Malta'ya gidişi tenkid edilen en feci hareketlerinden biridir. Onun yaverlerinden biri bunu şöyle izah eder: «Vahideddin kaçmadı; Pâdişah sıfatıyla kaçmadı. Belki bir fert olarak çıkıp gitti. Ankara'da 101 pare top atılarak pâdişâhlık kaldırılmıştı. Vahideddin de tahttan indirilmişti. O da üzerinden sıyırdıktan bütün sıfatları içinden, kendisine kalan fert hakkıyla çıkıp gitti.»(A. Hilmi - İslâm Tarihi)</p>

  

---

17 Mayıs Çarşamba

  <p class="Stilbalk1Arial">ALLAH (C.C.) MÜ'MİNLERlN DOSTUDUR</p>

  <p>Kuran-ı Kerim'de konuyla ilgili şöyle bir ayet vardır;</p>

  <p>«İbrahim Aleyhisselam'a nasıl en evla, din­de yakın ve muhabbette ziyade olanları sol kimselerdir ki, onlar onun zamanında bulundular ve İbrahim Aleyhisselam'a ittiba ettiler ki onlar Nebi-yi Zişan ve bu Nebi'ye iman eden mü'minlerdir. Allah-ü Teâlâ mü'minlerin yardımcısı ve veliyy-i umurlarıdır. Zira zat'ına ve Resûl'ûne iman eden mü'minleri Allah-ü Teâlâ sever.» (Al-i İmran, 68)</p>

  <p>Bu ayetin inmesine sebep olan olay şudur ki;</p>

  <p>Mekke müşriklerinin ezalarından Habeş'e hic­ret eden Ashab-ı Resûlullah'ı Mekke'ye iade edip eza etmekle irtidat teklif etmek üzere Mekke müş­rikleri Habeş Meliki Necaşi'ye birçok hediye ile Amr İbn-i As ve Ümare bin Muayt'ı göndermiş­lerdi. Mekke elçileri ile Muhacirin-i Kiram Necaşi huzurunda konuşmaya başladıklarında elçiler kendilerinin Din-i İbrahim üzre olduklarından bahsettiler. Onların iddialarını reddetmek üzere bu Ayet-i Celile'nin Medine'de Resûlullah (s.a.v.)'e nazil olduğu mervidir.</p>

  <p>***</p>

  <p>Bir hadis-i kudside mealen şöyle buyurulur</p>

  <p>«Ancak benim için sevişen, benim için birbirlerini ziyaret eden, benim için birbirine yardımda bulunan ve sırf benim rızamı tahsil için insanlarla dost olan kimselere de benim muhabbetim muhakkak ve kat'idir.»</p>

  

---

18 Mayıs Perşembe

  <p class="Stilbalk1Arial">ABDULLAH İBN-İ ABBAS (R.A.)</p>

  <p>İbn-i Abbas (r.a.), Resûlullah (s.av.)'in am­caları Abbas'ın oğludur, isimleri Abdullah'dır. Valideleri Ümmül Fadl Lübabe (r.anhâ)'dır. Hicret­ten üç yıl önce doğmuşlardır.</p>

  <p>Abdullah (r.a;) birgün fıkıh, birgün tefsir-i Kur'aniyye, birgün siyer ve megazi, bir gün ebyad ve bir gün de Arab zikrine mahsus ilimleri talim ederdi.</p>

  <p>Ashab yıldızlar gibi oldukları halde Hz. Ab­dullah b. Abbas (r.a.)'dan bilgi alırlar, hürmet ederlerdi.</p>

  <p>Osman (r.a) zamanında Tunus ve Trablus sa­vaşlarına katılmıştır. Basra valisiyken Sıffin Sava şı'nda Hz. Ali (r.a.) taraftandır.</p>

  <p>Hicretin 60. senesinde Taif'te Hakk'ın rah­metine kavuşmuştur, ömürlerinin sonunu âmâ olarak geçirmişlerdir.</p>

  <p>Güzel kelâmlarından bazıları:</p>

  <p>- İşlerin esası dindir.</p>

  <p>- Zi'netiniz ilimdir.</p>

  <p>- Ayıplarınızın muhafızı edeptir.</p>

  <p>- Irz û şeref ve kuvvetiniz hilm'dir.</p>

  <p>- Sizi birbirinize bağlayacak şey de vefa­dır.</p>

  <p>İlimde çok geniş bir alimdi. 80 beyitlik ka­sideyi bir dinleyişte ezberlemiştir, 1660 hadîs-i şerif rivayet etmiştir. Cuma gününde Ashab-ı Ki­ram hazeratını veya emirleri övmek onun sünnetidir.</p>

  <p>Resûlullah (s.a.v.) onun hakkında "Hayrul Ümme, Bahir-i Ümme, Fakihul Ümme» diye tesmiye etmiştir.</p>

  

---

19 Mayıs Cuma

  <p class="Stilbalk1Arial">NAMAZIN EHEMMİYETİ VE FAZİLETİ</p>

  <p>Allah-ü Teâlâ'ya imandan sonra farzların en büyüğü, en mühimmi namazdır. Namaz imanın alâmetidir, kalbin nurudur, ruhun kuvvetidir. Mü'minin miracıdır. Mü'min bu sayede Hakk Teâlâ'nın manevî huzuruna yükselir. Allah-ü Teâlâ'­ya yalvararak manevî kurbiyyete erer.</p>

  <p>Allah (c.c.)'ın İslâm'dan önce gönderdiği hak dinlerde de namaz insanlara emrolunmuştur. Sev­gili Peygamberimiz (s.a:v.) Efendimiz de ilk vahyle mükellef olmalarından itibaren namaz kılmak­la emrolunmuştu. Şu anda sorumlu olduğumuz namaz ise mi'raç gecesinde farz olmuştur.</p>

  <p>Namaz, Allah (c.c.)'ı tanıma ve kulluğun hakkını, ona vermenin mükemmel bir alâmetidir. İn­sanın ruhunda inancı ne derece açık ve kalbinde imam ne kadar uyanık ise, işlerinin Allah (c.c.)'ın emirlerine uygunluğu da, o derecededir. Al­lah (c.c.) inancı kalblerde namazla canlandığından, hareketlerimizi Allah (c.c.)'ın emirlerine uy­duran direkt sebep namazdır; «Gerçekten namaz kötü işten ve uygunsuzluktan alıkor. Muhakkak ki Allah'ı zikretmek daha büyüktür.» (Ankebut: 45)</p>

  <p>Resûlullah (s.a.v.) şöyle buyurur: «Kıyamet gününde kulun amelinden ilk sorguya çekilece­ği husus Namazdır. Namazı sağlam olursa felâh'a ermiş ve kurtulmuştur. Bozuk ise, kaybetmiş ve ziyana uğramıştır. Farz namazlardan birşey ek­sik olursa Allah şöyle buyurur: (Bakın kulumun sünnet namazları var mıdır?) Ta ki onlarla farz namazdan olan eksik tamamlansın. Sonra diğer amelleri de bu şekilde değerlendirilir?» (Tirmizi)</p>

  

---

20 Mayıs Cumartesi

  <p class="Stilbalk1Arial">SEFER - MÜSAFERET</p>

  <p>Muayyen bir mesafeye gitmektir ki, bu, nor­mal bir yürüyüş ile üç günlük, yani onsekiz saatlik bir mesafeden ibarettir. Yolun sadece gidile­cek müddeti muteberdir. Gidiş ve geliş hükme girmez.</p>

  <p>Vatanında veya o hükümdeki bir yerde otu­ran kimseye «mukim» buradan çıkıp en az on sekiz saatlik bir mesafeye gitmeye başlamış olan kimseye de şer'an «müsafir-yolcu» adı verilir.</p>

  <p>Müsaferet, ayrılınan beldenin veya köyün yo­la çıkıldığı yönündeki hanelerinden ayrıldıktan ve en az üç günlük bir yere gidilmesine niyet edildikten sonra başlar. Bu haneler tamamen geçilmedikçe ve niyet edilmedikçe sefer hali başla­mış olmaz. Bir beldenin kenarlarından dörtyüz adım yani bir ok atımı mesafeden itibaren sefer başlamış olur.</p>

  <p class="Stilbalk1Arial">GENÇ OSMAN</p>

  <p>Osmanlı tarihinde ilk öldürülen pâdişâh, Sul­tan Osman'dır. Genç ve talihsiz pâdişâh çok iyi bir tahsil görmüştü. Bizzat sefere çıkıp gaza an'anesini yeniden canlandırmıştır.</p>

  <p>Genç padişah asker ayaklanmasıyla tahtan indirilerek Yedikule hapishanesine konulmuş; burada ise boğdurulmuştur. Çok cesur ve iyi ye tiştirilmiş olan Genç Osman henüz 18 yaşındayken öldürülmüş şair bir padişahtır. Şu beyit onundur.</p>

  <p>«Niyyetim hizmet idi Saltanat-ı devletime;</p>

  <p>Çalışır hâsid ü bedhâh aceb nikbetime.»</p>

  

---

21 Mayıs Pazar

  <p class="Stilbalk1Arial">RESÛLULLAH (S.A.V.)'IN TA'LİM ETTİĞİ DUA</p>

  <p>«De ki: Allah'ım! Senden yalvararak diliyorum. Ey gizliyi bilen; Ey semâ kudreti ile bina edilen;Ey, yer izzeti ile döşenmiş olan; Ey Celâlinin nuru ile Güneş'i ışık saçıcı, Ay'ı da parlayıcı kılan; Ey; her inanmış temiz nefese teveccüh eden. Ey, korkanların, rnüttakilerin korku­şunu sükuna erdiren; Ey, yaratıkların ihtiyaçları ve dilekleri indinde yerine getirilen; Ey, Yusuf'u kölelik boyunduruğundan kurtaran; Ey kulları­nın ihtiyaçlarını zatına arzetmek için araya bir vasıta koymayan, her dilek sahibinin münacat­larını doğrudan doğruya kendisi dinleyen ve alıp veren bir veziri olmayan Rabbim! Bir Rab ki, kendisine her müracaat edene vermekle ni'metlerinde bir azalma olmaz; hattâ dilek ve ihtiyaç sahiplerinin çokluğu O'nun kerem ve ihsanını ar­tırır. Allah, Muhammed (s.a.v.)'e ve Âline (ailesi ve çocukları ve dostları) salât (dua) ve selam et­sin. Duamı kabul buyur, isteğimi ver. Çünkü Sen, her şeye kadirsin.»</p>

  <p class="Stilbalk1Arial">SEFERİN HÜKÜMLERİ:</p>

  <p>Yolculara verilen kolaylıklardan bazıları:</p>

  <p>1 - Ramazan-ı Şerifte müsaferette bulunan için orucunu tehire bırakmak mubahtır. Mukîm olduğu zaman tutması gerekir.</p>

  <p>2 - Mesh müddeti üçgün üç gecedir.</p>

  <p>3 - Misafir dört rekatlı farz namazları iki rekat kılar. Dört rekat kılması mekruhtur. Sünnetleri isterse kılar.</p>

  <p>Bu şekilde namazın kısaltılması mevzuu Kitap, Sünnet ve ümmetin icması ile sabittir.</p>

  

---

22 Mayıs Pazartesi

  <p class="Stilbalk1Arial">BEDİR GAZVESİ'NE ORDUNUN HAZIRLANIŞI</p>

  <p>Mekke'den çıkıp Şam'a doğru yol alan Kureyş kervanına yetişmek üzere Resül-i Ekrem (s.a.v.) Efendimiz hazretleri, Medine'den çıkıp Uşeyte namındaki, mahalle kadar gitmişken, o kervana tesadüf etmeyip ancak, benî müdlîc taifesini taht-ı uhdesine ve emânına alarak Medine-i Münevvere'ye avdet buyurmuş idi.</p>

  <p>Bu kervanın reisi Ebu Süfyan (r.a.) olup, Şam'dan külliyetli mal alarak geri döndü. Amr İbn-i As (r.a.) dahi beraberinde idi ve yanların­da ancak kırk kadar adam vardı. Öyle külliyet­li mallar ile, Şam'dan çıktıkları haber alınması üzerine kervanın ahvalini tecessüs etmek üzere Talha bin Ubeydullah ile Said bin Zeyd (r.a.) hazretlerini Şam cihetine gönderdi.</p>

  <p>Resül-i Ekrem (s.a.v.) efendimiz de Şam'dan avdet eden kervanı karşılamak maksadıyla Ramazan-ı Şerifin sekizinci günü Medine'den çıkıp Revha namındaki mahalle vardı. Orada ordusu­nu muayene buyurdu. Abdullah İbn-i Ömer (r.a.) ile diğer ufak buluğa ermeyen çocukları ve âtıl ve sakat olanları geri çevirdi. O meyânda Umeyr bin Ebi Vakkas (r.a.) da geri çevrildiğinde ağlamıştı. O meyânda Resûl-i Ekrem (s.a.v.) Efendimiz onu alıkoymuş, onun ağabeyi Sa'd İbn-i Ebi Vakkas (r.a.) kendi eliyle kardeşinin beline kılıncı takmıştı. Karşı çıkılacak kuvvet zayıf olduğu için fazla ihtimam edilmemişti. Ve harbe iştirak serbest bırakılmıştı. Hatta Bedir'e iştirak etmeyenlere itâb edilmemiştir.</p>

  

---

23 Mayıs Salı

  <p class="Stilbalk1Arial">HZ. HAMZA (R.A.)</p>

  <p>Hz. Hamza Peygamberimiz (s.a.v.)'in amcasıdır. Peygamberimiz (s.a.v.)'den iki yaş büyük­tü. Süveybe Hatun ikisini de emzirdiği için, Pey­gamberimizle Hz. Hamza süt kardeşi olmuşlardı.</p>

  <p>Nübüvvetin ikinci veya altıncı yılında, Ebu Cehil, Adiy b. Hamrâ ve Ibnü'l-asdâ'ın birgün Peygamberimiz (s.a.v.)'e hakaret ve işkence et­melerine kızarak müslüman olmuştu. Onun müslüman olmasıyla Peygamberimiz (s.a.v.) ve müslümanlar oldukça kuvvet kazanmışlardı.</p>

  <p>Peygamberimiz (s.a.v.) Hz. Hamza'yı Mekke'­de Zeyd bin Harise ile, Medine'de Külsum bin Hidm veya başka birisiyle kardeş yaptı.</p>

  <p>«Şu iki hasım Rabb'ları hakkında çekişiyorlar. Kâfirler için ateşten elbise biçilmiştir. Onların başları üzerine kaynar su dökülecektir.» (Hacc: 19 - 25) mealindeki ayetler Bedir Günü birbiriyle karşılaşan 6 kişi ki, müslümanlardan Hamza bin Abdülmüttalip, Ali bin Ebî Tâlib ve Ubeyde bin Haris ile üç müşrik hakkında nazil olmuştu.</p>

  <p>Hz. Hamza (r.a.) savaş arslanlarının başın­da gelen bir kahramandı. Peygamberimiz (s.a.v.)'in Hz. Hamza hakkında «Seyyidüşşüheda» (= şehidlerin efendisi) buyurduğu rivayet edilir. Zira Hz. Hamza müşriklerle çarpıştığı gün oruçlu idi ve orucunu açmadan şehid edildi.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Kadib (s.a.v.): Kıyamete kadar düş­manların kılıcı ile yok edeceğinden Peygamberimiz (s.a.v.)'e bu isim verilmiştir.</p>

  

---

24 Mayıs Çarşamba

  <p class="Stilbalk1Arial">KUR'AN-I KERÎMİ ÖĞRENİP ÖĞRETMENİN VE OKUMANIN FAZİLETİ!</p>

  <p>Peygamberimiz (s.a.v.) buyurmuşlardır ki: «Sizin hayırlınız Kur'an'ı öğrenen ve öğretendir.» «Bu Kur'an'ı öğreniniz! Çünkü O'nun tilavet ede­ceğiniz her bir harfine karşılık on hasene ile mecur olursunuz.» «Her kim Kitabullah'dan bir harf okursa o harf karşılığında kendisine bir hase­ne verilir.»</p>

  <p>Kur'an bizim için ahirette de şefaatçi ola­caktır. Peygamberimiz (s.a.v.): «Kur'an okuyu­nuz. Çünkü Kur'an okuyanların yanına kıyamet günü şefaatçi olarak gelecektir. Kur'an okuyana kıyamette en büyük yardımcı olacaktır. Yüce Al­lah'a (Ya Rab! Her amel sahibine ecrini verdin. Nerede benim amelimin ecri?) Bunun üzerine ba­şına krallık ve keramet tacı konulacak. Kur'an «Daha büyüğünü ummuştum» dediğinde ona ke­ramet elbisesi giydirilecek. Hatta Kur'an okuyan ve onun içindekilerle amel eden kimsenin anne ve babasına kıyamet günü ziyası bütün dünya evlerinin ziyasından daha parlak ve güzel Taç giydirilecektir! «Bakara ve Âl-i İmran sürelerini öğre­niniz! Çünkü Bakara Sûresi okunan eve şeytan gi­remez. Onların üç gece okunmadığı eve şeytan yaklaşır.»</p>

  <p>Allah (c.c.) kimseye gücünün yeteceğinden faz­lasını yüklemez. Herkesin kazandığı hayır da şer de kendinindir. Okuduğumuz Kur'an karşısında Allah (c.c.)'ın varlığını kavrarız. Büyüklüğünü, ya­ratıcılığını Kur'an-ı Kerim sayesinde öğreniriz.</p>

  

---

25 Mayıs

  <p class="Stilbalk1Arial">- TAKVA -        </p>

  <p>Lügat manası, gayet iyi korunup sakınmak ve sipere girip nefsi kötülüklerden kurtarmaktır. İmam-ı Kuşeyri'ye göre takvanın aslı önce şirk­ten sonra günahlardan, daha sonra da şüpheli şeylerden sakınmaktır.</p>

  <p>Takva denilince kalbe yerleşen iman akla ge­lir. Resûl-i Ekrem (s.a.v.) buyurmuştur ki «Takva kalptedir.»</p>

  <p>Kur'an-ı Kerim'de «Allah (c.c.) nezdinde en şerefliniz, takvaca en ileri olanınızdır.»</p>

  <p>İdeolojik sistemlerin, insanlann zihinlerinde cirit attığı bir dönemde, avamın takvası şirkten korunmadır. Bu sanıldığı kadar kolay değildir. Resûl-i Ekrem (s.a.v.) buyurmuşlardır ki «Şirk sizin aranızda karıncanın kımıldamasından daha gizlidir.»</p>

  <p>«Şirk: Bana filân ve Allah verdi demektir. Denktaşlık ise: Eğer filân olmasaydı beni filânca öldürecekti» demektir buyurdular.</p>

  <p>Takvayı şu şekilde tarif etmek mümkündür. «Allah (c.c.)'ın çizdiği hududlar içerisinde haya­tı tanzim etmeye gayret sarf etmektir.»</p>

  <p>Takvanın ortadan kalkması halinde insanla­ra savlet edecek fecaatin derecesini öğrenmek isteyenler fuhuşlar, sefahatlar, şenaâtler arkasın­da koşan sefihlerin, sefillerin irtikâb ettikleri rezaletlere baksınlar.</p>

  <p>Kanun bu fenalıkların sadece görünen, bilinen suçlarını cezalandırır. Bizzat iyiliğe teşvik tergib etmez.</p>

  

---

26 Mayıs Cuma

  <p class="Stilbalk1Arial">YAHUDİLERİN PEYGAMBERİMİZ (S.A.V.) HAKKINDAKİ TEŞHİSLERİ</p>

  <p>Bir gün, yahudilerden bir adam bana dikkatli dikkatli bakıp durduktan sonra dönüp gitti. Yal­nız bulunduğum birgünde tekrar yanıma gelip «Ey çocuk senin ismin ne?» diye sordu.</p>

  <p>«Ahmed» dedim.</p>

  <p>Sırtıma bakınca «Bu ümmetimin Peygambe­ridir.» dedi.</p>

  <p>Peygamberimizin dayısı Ümmi Eymen de bu husustaki hatırasında şöyle anlatı.: «Bir gün Me­dine yahudilerinden iki kişi gelip Ahmed'i yanı­mıza çıkar da bir bakalım dediler. Kendisini on­ların yanma çıkardım. Uzun uzun süzdüler, ince­lediler. Hatta kendisinin edep yerine bile baktı­lar. Onlardan birisi, -bu Ümmetin Peygamberi-dir. Burası da onun hicret yurdudur. Bu şehirde büyük hadiseler vuku bulacaktır.» dedi.</p>

  <p class="Stilbalk1Arial">II. BAYEZİD HAN</p>

  <p>Sultan II. Bâyezid Osmanlı hükümdarlarının en âlimlerinden biridir. Ulûm-ı dinîyeye, riyâziye ile astronomiye, tasavvufa pek meraklıydı. Arapça ve Farsça'yı gayet iyi bilirdi. Çağataycaya va­kıf, hattat ve divan sahibi bir şairdir.</p>

  <p>Bâyezid Han, ilme ve zamanındaki teknik inkişâfa çok ehemmiyet veren bir sultandır. Alimler için hususi tahsisatı vardır. Onları eser vermeye teşvik ederdi. Ülkenin haricindeki âlim ve şairlere senelik tahsisat göndermiştir.</p>

  <p>II. Bâyezid devri, büyük ilim, kültür ve hayır müesseselerinin inşa edildiği bir devirdir.</p>

  

---

27 Mayıs Cumartesi

  <p class="Stilbalk1Arial">PEYGAMBERİMİZ (S.A.V.)'E NASIL SALEVAT GETİRİLECEĞİ</p>

  <p>Yüce Allah Kur'an-ı Kerim'de:</p>

  <p>«Gerçekten Allah ve Melekleri, Peygamber'e salât ederler. Ey iman edenler! Siz de. Ona salât ediniz! Selâm veriniz!» buyurmuştur.</p>

  <p>Eshab'tan Kâ'b b. Ucre der ki: "Resûlullah (s a.v.) yanımıza çıkınca, Kendisine (Ya Resûlullah! Sana, nasıl salât-û selâm getirmek gerektiğini öğrendik amma, sana, Salat-û selâm-ı nasıl ı getireceğiz) dedik.</p>

  <p>Resûlullah (s.a.v.): «Allahümme salli âlâ Muhammedin ve Âlâ al-i Muhammedin kemâ salleyte âlâ âl-i İbrahim İnneke Hamidûn Mecid.</p>

  <p>Allahümme Bârik âlâ Muhammedin ve âlâ al-i Muhammedin kemâ bârekte âlâ âl-i İbrahim. İnneke Hamidûn Mecid.</p>

  <p>(Ey Allah'ım! İbrahim'in âline salât buyur­duğun, dünyada, Ahirette, onların şan ve şerefle­rini yücelttiğin gibi Muhammed'e âlinede salât buyur. Onların da, dünyada ve ahirette şan ve şereflerini yücelt!</p>

  <p>Muhakkak ki, Sen hamd edilmeğe layıksındır, yücesindir!</p>

  <p>Ey Allah'ım! İbrahim'in âline bereket verdiğin gibi, Muhammed'e ve âline de bereket ver.</p>

  <p>Muhakkak ki, Sen, hamd edilmeğe layıksındır, yücesindir!) deyiniz» buyurdu.»</p>

  

---

28 Mayıs Pazar

  <p class="Stilbalk1Arial">İSTANBUL'UN FETHİNİN MANEVİ YÖNÜ</p>

  <p>Bir yandan muhasaranın neticelenmemesi, di­ğer yandan Bizans'ın yardım alma ihtimali bıçağı kemiğe dayamıştı, işte bu nâzik anda, pâdişâh, Veliyyüddinoğlu Ahmed Paşa'yı Akşemseddin Hazretleri'nin çadırına niyaz ve soru için gön­derip, şeyhinden fethin gününü, hattâ saatini ve şehre girilecek noktayı öğrenmiştir.</p>

  <p>Şeyhin oğullarından biri, babasının haber ver­diği an geldiği halde, fetih haberi gelmeyince, merakla babasının çadırına gelmiş;kapıdaki nö­betçi; «İçeri kimseyi almayasuz denildi» şeklin­de konuşunca, kadın bir yanından eteğini kal­dırıp içeri bakmış; babasının başı secdede, göz­yaşları ile yalvarıp yakardığını görmüştü. Uzun mânâcâttan sonra Şeyh'in başı secdeden kalktı Bu esnada da ordu sel gibi şehre giriyordu.</p>

  <p class="Stilbalk1Arial">TAHARET VE NEZAFET:</p>

  <p>Müslümanlık, taharet ve nezafete büyük önem vermiştir. Taharet ki, maddi ve manevî suretle temizlik demektir, bir kısım ibadetlerin şartıdır, mukaddimesidir, anahtarıdır. Temizlik bulunmadıkça bu ibadetler yerine getirilemez. Temizlik bulunmadıkça insan, Hak Teâlâ'nın manevi hu­zuruna giremez. Nitekim bir Hadis-i Şerifte: «Nezafet imandandır» buyurulmuştur.</p>

  <p>Aynı zamanda temizlik, sıhhate sebeptir, rız­kın artmasına vesiledir. Nitekim: «Temizliğe devam et ki rızkına genişlik verilsin» denmiştir.</p>

  

---

29 Mayıs Pazartesi

  <p class="Stilbalk1Arial">İSTANBUL'UN FETHİ</p>

  <p>Fatih S. Mehmed'in ilk işi, İstanbul'u, uzun bir hazırlık süresinden sonra kuşatmak oldu. Evvelce de, icabında Boğaz'ı kapamak için Rumalihisar'ı inşa edilmişti. 11 Nisan'da başlayan kuşat­ma, topların şehri 20 gün fasılasız dövmesiyle iyice hararetlenmişti. Bu şekilde neticeye ulaşa­mayacağını anlıyan Sultan Mehmed gemilerini karadan yürüterek Haliç'e indirmiş (zira Haliç'in ağzına Bizanslılar kalın bir zincir germişlerdi.) ve Bizans'ı dehşete düşürmüştü. Fetihden bir gö­çe evvel bütün cepheyi baştan başa teftiş eder­ken, tepeden tırnağa kadar beyazlar giyinmiş ak sakallı nûrani yüzlü Veliyüllâh Ak-Şemseddin Hazretleri Hakk'ın Askerlerine şahadet lezzetini telkin etmekte idi. Fatih'in hocası, ilmi, ahlâkı ve faziletiyle devletin mânevi istinatgahı Şeyhülis­lâm Molla Güranî Hazretleri de fethin askerlerine Peygamberimiz (sa.v.)'in (...İstanbul'u fetheden ordu ne güzel ordudur.) müjdesini veriyordu. Fa­tih gece yarısı hücum emrini verdi. Molla Gü­ranî ve Ak-Şemseddin Hazretleri askerin önünie şahadet ve gaza önderi idi. Ulubatlı Hasan San­cağı surlara dikti. Üç koldan şanlı Türk Ordusu İstanbul'a girdi. Fatih Ayasofya'ya giderek Al­lah'a şükran secdesine kapandı ve bu kiliseyi ca­miye çevirdi.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül izar (s.av.): İzar belden aşağı tutu­lan örtü demektir. Peygamberimiz (s.a.v.) dünyaya izarla gelmişlerdir.</p>

  

---

30 Mayıs Salı

  <p class="Stilbalk1Arial">PEYGAMBERİMİZ (S.A.V.)'E AİT BEŞ GECE</p>

  <p>Allah-u Teâlâ Hazretleri Muhammed (s.a.v.)'e beş gece vermiş ve bu gecelerdeki fazla ibadet ve taatın üstün derecelerini açıklamıştır.</p>

  <p>1 - Mu'cize gecesi ve kudrettir ki, Kamer sûresi birinci ayetinde buyurulduğu veçhile «Ayın bölünmesi» maddesidir.</p>

  <p>2 - Davet ve icabet gecesi: Bu hususu Hak Teâlâ şu mealdeki âyetle açıklar: «Ve o zamanda yâdet ki, cinlerden bir zümreyi Kur'an'ı din­lemeleri için sana göndermiştik...» (Araf: 20)</p>

  <p>3  - Hüküm ve kaza gecesidir: Allah-û Teâlâ Hazretleri bu geceyi şu mealdeki ayetle bildirmiştir: «Muhakkak biz onu (Kur'an) bir mübarek gecede indirdik; şüphe yok ki, biz itaatsızlara ce­zalarını bildirici olduk. O gecede her muhkem emir, ayırd edilir.» (Duhan: 3,4)</p>

  <p>4 - Mir'aç (yakınlaşma) gecesi: Hak Teâlâ lHazretleri bu geceyi şu mealdeki ayeti ile açıklar: «Muhammed (s.a.v.)'i bir gecede Mescid-i Haram­dan çevresini mübarek kıldığımız Mescid-i Aksâ'-ya yürüttük.» (İsrâ: 1)</p>

  <p>5 - Selam tahiyye gecesidir ki, bu da: «Kur'-an'ı Kadir gecesi indirdik.» mealindeki ayet ile açıklanmıştır.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Halilürrahman (s.a.v.): Bütün mahlûkâtın rahmeti, nimeti her şeyi kapsayan şanı yüce Allah'ın en doğru ve en yakın dostu anlamını taşır.</p>

  

---

31 Mayıs Çarşamba

  <p class="Stilbalk1Arial">YERYÜZÜNDE İLK MABED</p>

  <p>Kur'an-ı Kerim'de bu konu şöyle zikredil­mektedir:</p>

  <p>«Nasın ibadeti için yeryüzünde evvela temeli atılan ve yapılan beyt şol Beyt'tir ki, o Beyt çok hayrı ihtiva eder ve alemlere hidayet olup Mek­ke şehrinde kurulan Beyt'tir. Zira ol Beyt'te Vahdaniyet'e delalet eden açık ve zahir ayetler ve Makam-ı İbrahim vardır. Eğer bir kimse o Beyt'e giderse kati ve soygunculuk gibi şeylerden emin olur. Cümle-i alametlerinden birisi de İbrahim Aleyhisselam'ın o beyti bina ederken ayağını bas­tığı makamı olduğu gibi, o Beyt'e dahil olan kim­senin de dünya afetlerinin birçoğundan emin ol­ması ve ihlas üzere o Beyt'i ziyaret edenlerin ahiret azabından kurtulmasıdır.</p>

  <p>Beyt-i Şerif'i ziyaret için gidip gelecek kadar azığa ve binite muktedir olan nas üzerine Allah-ü Teâlâ'nın nzası için hacc farz oldu. Eğer bir kim­se kudreti olduğu halde Hacc etmezse, küfran-ı ni'met ederse zararı kendine olur. Zira Allah-ü Teâlâ alemlerden ganidir, hiç kimsenin haccına ve sair ibadetine ihtiyacı yoktur.» (Âli İmran: 96, 97)</p>

  <p>***</p>

  <p>Bir hadiste zikredildiğine göre; Birisi Peygam­berimiz (s.a.v.)'e «İbadet için yeryüzünde en ön­ce hangi mescid bina edildi?» diye bir soru sor­du. Peygamberimiz (s.a.v.) cevaben «Mescid-i Ha­ram» buyurdu. «Sonra hangisi?» diye sordu. Pey­gamber (s.a.v.) efendimiz de «Mescid-i Aksa» buyurdular.</p>

  

---

1 Haziran Perşembe

  <p class="Stilbalk1Arial">AYASOFYA CAMİİ</p>

  <p>Fatih Sultan Mehmed Han'ın İstanbul'u fethinden sonra kılınan ilk Cuma namazından itibaren tam 481 sene Ayasofya, cami olarak kullanılmıştır.</p>

  <p>Ayasofya'nın Osmanlı tarihindeki önemi, ge­rek çok eski bir maziye sahip olması ve gerek­se İstanbul'un fethinden sonra ibadete açılan ilk cami olması hasebiyle çok büyüktü. Yeni bir pâdişâh tahta çıktığı zaman Fatih ve Ayasofya Ca­milerinin minarelerinde Sala vermek âdetti. An'aneye göre tahta yeni çıkan bir pâdişâh, ilk Cum'a selâmlığına Ayasofya'da çıkardı. Sultan Ahmed camii yapılmadan önce, her yıl mevlûd alayı Aya­sofya'da yapılır ve Hükümdar da bunda hazır bulunurdu.</p>

  <p class="Stilbalk1Arial">ZEMZEMİN BULUNUŞU VE KUYUSUNUN KAZILIŞI</p>

  <p>Bir rivayete göre Peygamberimiz (s.a.v.)'in de­desi Abdulmuttalip uyurken rüyasında biri gelip ona, «Zemzemi kaz» dedi ve yerini tarif etti.</p>

  <p>Abdulmuttalip de tarif edilen yeri kazdı. Oradan iki altın heykel çıktı. Onları Kabe'nin kapısına astı (Sonradan bunlar çalındı). Ayrıca kılıçlar ve zırhlar çıktı. Onları da sac haline getirerek Kâbenin kapısını kaplattı. Kazmaya devam etti. Ve sonunda zemzem suyu çıktı. Çok tatlı bir su idi. Bir havuz yaptırarak zemzem suyunu orada toplattı ve gelen hacılara ikram etti.</p>

  <p>Allah'ın lütfü olarak, o havuza ve zemzem suyuna zarar verenler tedavisi olmayan hastalıklara yakalandılar.</p>

  

---

2 Haziran Cuma

  <p class="Stilbalk1Arial">PEYGAMBERİMİZ (S.A.V.)'İN DOĞRULUK HAKKINDAKİ EMİR VE TAVSİYELERİ</p>

  <p>Yüce Allah (c.c.) Kur'an-ı Kerim'inde: «Ey İman edenler! Allah'dan korkunuz (Allah'ın farzlarını yerine getiriniz! Yoksa sınırlarına yaklaşmaktan sakınınız.) Bir de sadıklar (peygamber aleyhisselam ve eshabı) ile birlikte olunuz!» buyurmuştur. Peygamber (s.a.v.) bir hadîs-i şerîfinde: «Doğruluğa devam ediniz. Çünkü doğruluk iyiliğe götürür. İyilik ise cennete götürür Doğruyu araştıra araştıra kişi en sonunda Allah katında sıddık olarak yazılır. Yalandan sakınınız! Çünkü yalan, fücura (sapıklığa) götürür. Şüp­hesiz ki, fücur da cehenneme götürür. Kişi yalan söyleye söyleye, yalanı araştıra araştıra, en so­nunda Allah katında kezzap (yalancı) olarak ya­zılır.» buyurmuşlardır.</p>

  <p class="Stilbalk1Arial">PEYGAMBERİMİZİN (S.A.V.) DOĞRULUĞU HAKKINDA MÜŞRİKLERİN İTİRAFLARI</p>

  <p>Peygamberimiz (s.a.v.) peygamberliğinden önce de, kavmi arasında doğrulukta en başta gelmekte idi. Kureyş müşriklerinin ileri gelenlerinden ve Peygamberimizin (s.a.v.) en azılı düşmanların­dan Ebu Cehil, peygamber (s.a.v.)'e: «Seni yalanlamıyoruz! Fakat senin getirdiğin şeyleri yalan­ıyoruz» demiştir. Müşriklerden Ahnes b. Şerik'in Bedir yolunda kendisine «Ey Ebul Hakem! Şu­rada benden ve senden gayrı, konuşmamızı işi­ten yok. Sen bana Muhammed (s.a.v.) hakkındaki kanaatini haber ver. O doğru sözlü müdür?!Yoksa yalancı mıdır?» sorusuna da «Vallahi Muhammed (s.a,v.) doğru sözlüdür, hiç yalan söylememiştir» diye cevap vermiştir.  </p>

  

---

3 Haziran Cumartesi

  <p class="Stilbalk1Arial">ADALET     </p>

  <p>Cenab-ı Hakk Kûr'an-ı Hakim'de şöyle buyu­rur:</p>

  <p>«Ey Mü'minler! Siz Allah Teâlâ'nın emrine itaat edin ve ibâdete kâim olun ve adaletle şehâdet edin ve bir kavme buğzunuz sizi adalet etmemenize sevk etmesin. Her şeyde ve herkes hakkında adalet edin. Zira takvaya en yakın olan adalettir. Allah'tan korkun. Zira Allah Teâlâ sizin amellerinizi bilir.» (Mâide Sûresi: 8)</p>

  <p>Hadîs-i Şerîf'de:</p>

  <p>«Bir saat icrây-ı adalet etmek altmış senelik ibadetden hayırlıdır.» buyuruluyor.</p>

  <p>Hz. Âişe (r.anhâ) der ki:«Benî mahzun ka­bilesinden bir kadın bir şeyi çaldığı için hadd-i şer'i olarak onun elinin kesilmesi lâzım geldi. O ka­dının elinin kesilmemesi için «Resûlullah (sa.v.)'a kim söyleyebilir dediler?» O'na bu hususta söyle­meye hiç kimse cesaret edemedi. Ancak Üsâme b. Zeyd (r.a.) söyledi. Sonra Resûlullah (s.a.v.) Efendimiz Usâme (r.a.)'ye cevaben:</p>

  <p>- «Benî İsrail zamanında eşraftan biriıi bir hırsızlık ederse onun elini kesmezler idi. Hadd-i Şer'i icra edilmezdi. Fakat zayıf ve fuka­radan biri sirkat ederse onun elini keserlerdi. Eğer o hırsız, kızım Fâtıma bile olmuş olsa yine onun elini elbette keserdim» diye buyurdu. (Buhari)</p>

  <p>Resûl-i Ekrem-(s.a.v.)'in cennetle mübeşşer ve nûr-ı nübüvvetten bir cüz olan kerime-i muhteremesi hakkında da adaleti tatbik edeceğini buyur­ması ümmetini talim içindir. Cenab-ı Hakk şefaatına mazhar buyursun.</p>

  

---

4 Haziran Pazar

  <p class="Stilbalk1Arial">PEYGAMBERİMİZ (S.A.V.)'İN HZ. ZEYNEP (R. ANHÂ) İLE EVLENİŞİ</p>

  <p>Peygamberimiz (s.a.v.) bir gün Hz. Âişe ile tonuştuğu sırada kendisine vahy geldi. Vahy ha­li açılınca gülümsemeye başladı, ve «Zeynep'e kim gidip Allah'ın O'nu bana gökte nikahladığı­nı müjdeler?» buyurdu, ve telakki ettiği vahyi tilâvet etti. Vahy'de şöyle buyuruldu:</p>

  <p>«Ey Resulüm! Hatırla o zamanı ki: Allah'ın, kendisine nimet (İslâmiyet) verdiği, senin de, yi­ne (kölelikten azad etmek suretiyle) kendisine lütufta bulunduğun zâta Allah'dan kork! diyordun da Allah'ın açığa çıkaracak olduğu şeyi (O'nun boşandıktan sonra kendisine nikahlanacağı hususundaki ilâhi emri) içinde gizliyor, insanlar (ın dedikodusun) dan korkar, çekinirdin. Halbuki, Allah, kendisinden korkmana daha çok lâyıktır.</p>

  <p>Vaktaki Zeyd, o kadından ilişkisini kesti. Onu boşadı. (Kadın da iddetini tamamladı.) Biz de O'nu Sana zevce yaptık. Tâki oğullukların, kendi­lerinden ilişkilerini kestikleri zevcelerini almakta Mü'minler üzerine günah olmasın. Allah'ın em­ri, yerine getirilmiştir. Allah'ın, üzerine farz ve takdir ettiği herhangi bir şeyi ifâ etmesinde Pey­gambere hiçbir vebal olmaz. Nitekim, daha önce­ki Peygamberlerde bu, Allah'ın adetidir. Allah'ın emri, behemehal yerini bulan bir kaderdir.</p>

  <p>Muhammed (s.a.v.), aranızdan hiçbirinin öz babası değildir. (Tabii ki Zeyd'in de öz babası değildir.) Fakat o Allah'ın Resulü, ve Peygamber­lerin sonuncusudur. Allah herşeyi hakkıyla bilendir." (Ahzab: 37, 38, 40)</p>

  

---

5 Haziran

  <p class="Stilbalk1Arial">HZ. ÂİŞE'NİN (R.A.) BERÂETİNDEKİ ÜSTÜNLÜK</p>

  <p>Abdullah b. Abbas (r.a.)'a Basra'da Kur'an-ı Kerim tefsirinden bazı sorular sorulduğu sırada, Hz. Âişe (r.a.) hakkındaki ayetlerin tefsiri de so­rulmuştu.</p>

  <p>Abdullah b. Abbas (r.a.) yaptığı açıklamada:</p>

  <p>«Kim, bir günah işler, sonra da, O'ndan tevbe ederse, o'nun tevbesi kabul olunur. Ancak, Hz. Âişe (r. Anhâ)'nin işi hakkında kandırılarak günaha girmiş olanlar bunun dışında kalır.</p>

  <p>Yüce Allah, dördü, dört şeyle berâet ettirmiş­tir:</p>

  <p>1.   Hz. Yûsuf'u; ehlinden getirilen şahidin di­li ile berâet ettirmiştir.</p>

  <p>2.   Hz. Musa'yı; Yahudilerin dedikoduların­dan, elbisesini alıp götüren taç'la beraat ettirmiştir.</p>

  <p>3.   Hz:Meryem'i; kucağındaki oğlunu dile ge­tirip: «ben Allah'ın kuluyum» diye söyletmek su­retiyle berâet ettirmiştir.</p>

  <p>4.   Hz. Âişe'yi ise; Yüce Allah, Kur'an-ı Kerîm'deki o azametli ayetlerle berâet ettirmektedir<br />
  ki, bu derece belağatli berâst ettirmenin benzeri görülmemiştir. Yüce Allah, bunu, ancak Resûlünün (s.a.v.) mertebesinin yüceliğini açıklamak için yapmıştır.» demiştir.</p>

  <p class="Stilbalk1Arial">ESMAUN NEBİ (S.A.V.)</p>

  <p>Sahibül Makam (s.a.v.): Peygamberlerin sul­tanı, salih kulların dayanağı, âbidlerin önderi, Al­lah (c.c.)'in habibi, kıyamet gününün şefaatçisi olan Peygamberimiz (s.a.v.) hem dünyada, hem de âhirette büyük makam sahibidir.</p>

  

---

6 Haziran

  <p class="Stilbalk1Arial">HAKK (C.C.)'I ZİKİR</p>

  <p>Muhyiddîin-i Arabî hazretleri, mevcudatı Hakk (c.c.)'ı tesbih cihetinden 4 kısma ayırmıştır.</p>

  <p>1 - Cemâdât (cansızlar),</p>

  <p>2 - Nebatat (bitkiler),</p>

  <p>3 - Hayvanât (hayvanlar),</p>

  <p>4 - İnsanlar.</p>

  <p>Bu dört kısım içinde en fazla cemâdât Hakk (c.c.)'ı zikrediyor. Zira hiçbir şeye ihtiyaç ve arzuları yoktur. Nebatat ise yetişme, büyüme dört unsura ihtiyacı olduğundan, cansızlara nisbetle da­ha az zikir ve tesbih ediyorlar. Hayvanatın ise ye­mek içmek ve sâir ihtiyâcâta arzuları olduğun­dan nebatata nisbetle daha az Cenâb-ı Hakk (c.c.)'ı zikrederler. İnsanlar ise daha ziyâde ihtiyaç ve arzuya tabi' olup dünya sevgisi sebebiyle ekseri­yetle gaflet etmekte olduklarından hayvanât, ne­batat ve cemâdâta nisbetle daha az olarak Cenab-ı Hakk (c.c.)'ı zikrediyorlar.</p>

  <p class="Stilbalk1Arial">TÜCCAR'DA ŞU ÜÇ ŞEY BULUNMALIDIR</p>

  <p>Bazı hâkim zatlar şöyle dediler;</p>

  <p>- Bir tüccarda şu üç huy olmayınca, dün­yada da, âhirette de fakirdir:</p>

  <p>1 - Yalandan, lüzumsuz sözden, yeminden |temizlenmeyen dil, fakirdir.</p>

  <p>2 - Aldatmaktan, hıanetten, hasetten, temiz­lenmeyen kalb fakirdir.</p>

  <p>3 - Cuma namazını, cemaatle namazı, gü­nün bazı saatlerinde ilme çalışmayı, Allah'ın rızasını başkalanna tercih etmeyi bırakmayan bir nefis fakirdir.</p>

  

---

7 Haziran Çarşamba

  <p class="Stilbalk1Arial">HENDEK SAVAŞI'NDA GERÇEK MÜ'MİNLERİN TUTUM VE DAVRANIŞLARI</p>

  <p>Mekke'li müşrikler Kur'ân-ı Kerîm'de de açık­landığı gibi Medine'de açılan hendeğin etrafını orduları ile sarmışlardır. Bu orduları gören mü'minler: «İşte bu, Allah'ın (c.c.) ve Resulünün (s.a.v.) bize va'd ettiği şeydir! Allah (c.c.) ve Pey­gamberi (s.a.v.) doğru söylemiştir.» dediler.</p>

  <p>Münafıklar Mekke'den gelen bu orduların Hz. Muhammed (s.a.v.) ve onun eshabım tamamen ortadan kaldıracaklarını umuyorlardı. Mü'minler ise Allah (c.c.)'m kendilerine yardım edeceğini, İslâm Dininin bütün dinlere üstün kı­lınacağını biliyorlardı.</p>

  <p>Mü'minlerin içinden bir kısmı bu cihadda şehid oldular, bir kısmı ise şehadeti istediler ve beklediler. Bu niyetlerini de hiç bir zaman için değiştirmediler.</p>

  <p>Nitekim başlarına gelen yoksulluk ve sıkın­tılar, öyle belâlar oldu ki «Allah'ın (c.c.) yardı­mı ne zaman gelecek» diyorlardı. Allah (c.c.) ise ayetinde bildirdiğini yaptı ve yardımda bulun­du.</p>

  <p>Bu sebepledir ki mü'minler bu düşman ordu­larının saldırdıklarını görünce de Allah (c.c.)'a olan imanlarını sarsmadılar.</p>

  <p>Hem imanları kuvvetlendi, hem Allah (c.c.)'in mü'minlere yardım edeceği va'dine inançları art­tı, hem de Allah (c.c.)'ın takdirine teslimiyetleri çoğaldı.</p>

  <p>Böylece gerçek mü'minler bu inançları ile ağır bir imtihanda münafıklardan ve zayıf imanlılardan ayrıldılar.</p>

  

---

8 Haziran

  <p class="Stilbalk1Arial">PEYGAMBERİMİZ (S.A.V.)'İN SON ANLARI</p>

  <p>Rebiul evvel ayının on ikinci veya onüçüncü pazartesi günü kaba kuşluk vakti idi. Güneş zevale (Batıya kaymaya) doğru yaklaşıyor. Pey­gamberimiz (s.a.v.) son dakikalarını yaşıyordu.</p>

  <p>Peygamberimiz (s.a.v.)'in başı Hz. Âişe (r. anhâ)'ye yaslı idi. Hz. Âişe (r. anhâ): «Ey insanların Rabbı! Hastalığı gider, kaldır! Gerçek tabib sen­sin! Gerçek şifa verici sensin!» diyerek şifa diliyor­du.</p>

  <p>Peygamber (s.a.v.): «Hayır, Ben Allah'dan Refik-i âlâ zümresine katılmayı, Cebrail, Mikail ve İsrafil ile birlikte olmayı dilerim.</p>

  <p>Ey Allah'ım beni yarlığa! Beni Refik-i Alaya kavuştur.</p>

  <p>Ey Allah'ım! Beni yarlığa! Bana merhameti­ni ihsan et. Beni refik-ı âlâ zümresine kavuştur» diyerek duaya devam ediyordu.</p>

  <p>Resûlullah (s.a.v.)'ın özlediği refık-ı âlâ en yüksek makamlarda bulunan Peygamber ce­maatı, Allah'ın kendilerine nimetler verdiği Pey­gamberler, sıddıklar, şehidler, salihler zümresi idi ki, bunlar ne güzel arkadaştırlar.</p>

  <p>Hz. Âişe (r. anhâ) der ki: «Resûlullah (s.a.v.)'dan sıhhatte iken birçok defalar (Hiçbir peygam­berin ruhu cennetteki durağını görmedikçe alın­maz! Sonra durağına gitmesi arzusuna bırakılır.) buyurmuştur.</p>

  <p>Kendisi hastalanıp ruhu alınmak zamanı gelin­ce başı benim dizimde bulunduğu halde üzerine bir baygınlık geldi. Sonra ayılınca gözü açılıp evinin tavanına doğru dikildi ve Allah'ım! Beni Refik-ı âlâ zümresine kat diye dua etti,»</p>

  

---

9 Haziran Cuma

  <p class="Stilbalk1Arial">HZ. EBÛ BEKİR (R.A.)'İN HALİFE SEÇİLMESİ</p>

  <p>Resûl-i Ekrem (s.a.v.)'in vefatından sonra müslümanlar toplanmıştı.</p>

  <p>Hz. Ömer (r.a.) Hz. Ebû Bekir (r.a.)'in kendini aday gösterdiğini duyar duymaz ani bir fikirle «İçinde Hz. Ebû Bekir (r.a.) gibi bir zat bulunan bir cemaatin riyasetine geçmeyi kat'iyyen kabul edemeyeceğini.» söylemiş ve münakaşa esnasında Hz. Ebû Bekir (r.a.)'e:</p>

  <p>«Elini uzat sana bey'at ediyorum.» demişti.</p>

  <p>Hz. Ömer (r.a.)'in bu seçimi tam manasıyla meşru bir intihab idi ve Hz. Ebû Bekir (r.a.) minbere çıktı ve ilk nutkunu söyledi:</p>

  <p>«Ey nâs!... Sizin en iyiniz olmadığım halde sizin başınıza geçmiş bulunuyorum. Vazifemi yol­lu yolunda ifa edersem bana yardım ediniz, Yanılır isem bana doğru yolu gösteriniz, doğruluk emanet, yalancılık hıyanettir. İçinizdeki zaif hakkını alıncaya kadar nazarımda kuvvetli­dir, içinizdeki kuvvetli de, ondan başkasının hak­ta alınıncaya kadar zaiftir. Bir millet Allah (c c) yolunda cihaddan fariğ olursa o millet zillete düçâr olur. Bir millette fenalık revaç bulursa bü­tün millet belâya uğrar. Ben Hz. Allah'a ve Pey­gamber (s.a.v.)'e itaaat ettikçe siz de bana itaat ediniz. Ben Hz. Allah ve Peygamber (s.a.v)'e is­yan edersem sizin bana itaatiniz lâzım gelmez Haydi namazınıza, Allah Teâlâ cümlenizi rahme­tine lâyık kılsın.»</p>

  

---

10 Haziran Cumartesi

  <p class="Stilbalk1Arial">PEYGAMBERİMİZ (S.A.V.)'İN AHDİNE VEFAKARLIĞI</p>

  <p>Abdullah b. E. Hamsa (r.a.) der ki: «Peygam­ber gönderilmeden önce Resûl-i Ekrem (s.a.v.) ile birlikte bir alışverişte bulunmuş, bu alışverişten kendisine biraz vereceğim kalmıştı. Onu, bulunacağı filan yere getireceğime de, söz vermiş­tim. Bu sözümü iki gün unuttum. Üçüncü gün, hatırlayıp sabahleyin gittiğim zaman, onu, ye­rinde buldum. Bana: «Ey delikanlı! Sen beni, sıkıntıda bıraktın. Ben, şuracıkta üç günden be­ridir ki, hep seni bekleyip duruyorum» buyurdu.»</p>

  <p>Hudeybiye muahedesi gereğince: Kureyşlilerden, velîsinin izni, haberi olmaksızın Peygambe­rimiz (s.a.v.)'in yanına gelecek kimseler, Kureyş-lilere geri çevrilecekti. Muahede maddeleri yaz­dırılıp bitirildiği sırada, Kureyş temsilcisi Süheyl b. Amr'ın oğlu Ebu Cendel (r.a.), ayaklarına kös­tek vurulmuş bir halde, zincirini sürüyerek yavaş yavaş Peygamberimiz (s.a.v.)'in yanına kadar geldi. Cendel (r.a.) müslüman olduğu için, müşrikler tarafından zincire vurulmuş, Mekke'nin alt tara­fından ıssız bir yerden kaçmış, kendisini müslümanların arasına atmıştı. Süheyl b. Amr «İşte ey Muhammed! Üzerinde seninle anlaştığım anlaşma gereğince, bana geri çevireceğin kişilerin ilki.» dedi.</p>

  <p>Peygamberimiz (s.a.v.): «...Verdiğimiz söze ve fasızlık edemeyiz.» buyurmuş ve onu, yüreği sızlayarak müşriklere teslim etmiştir.</p>

  

---

11 Haziran Pazar

  <p class="Stilbalk1Arial">TEVEKKÜL</p>

  <p>Tevekkül, insanın maksadına ulaşabilmesi için yaptığı fiillerin yeterli olması hakkında Allah-û Teâlâ'ya (c.c.) güvenmesidir. Zira o iş gareken sebeplerin arkasııida bir takım gizli müessirle­rin yüzünden tahakkuk edemiyor.</p>

  <p>İmam-ı Gazalî'ye göre;</p>

  <p>Güneş, ay, yıldızlar, bulut, yağmur, rüzgâr ve tabiattaki bütün kuvvetler, hap Allah-ü Teâlâ'nın iradesindedir. Kâtibin elindeki kalem gibidir. Al­lah-ü Teâlâ irâde etmeyince hiçbir şey hareket etmez. O hâlde işleri bu sebebler yapıyor demek, doğru değildir. Bir müdürün takdir emrini, kağıtttan, kalemden bilmeye benzer.</p>

  <p>İnsanın iradesine, ihtiyarına bakarak, insa­nın elinde birşey var zan'etmek de yanlıştır. Çün­kü insana ihtiyarı veren de Allah'tır, insan bir işi kudreti ile yapar. Kudreti de iradesine bağ­lıdır. Fakat iradesi nasıl yaratılırsa, onu ister, irâ­de elinde olmadığı için, kudreti de yaptığı iş de elinde olmaz. (Eş'ari mezhebine göre)</p>

  <p>Allah-ü Teâlâ Mâide sûresinde «Eğer imanı­nız varsa Allah'a tevekkül ediniz», Âl-i İmran sûresinde «Allah-ü Teâlâ tevekkül edenleri sever» buyurmuştur.</p>

  <p>Bir hadîs-i şerifte «Allah-ü Teâlâ'ya tam te­vekkül etseydiniz, kuşların rızkını verdiği gibi size de gönderirdi. Kuşlar sabahleyin mideleri boş aç giderler. Akşam mideleri dolu, doymuş olarak dönerler.» buyurulmuştur.</p>

  

---

12 Haziran Pazartesi

  <p class="Stilbalk1Arial">PEYGAMBERİMİZ (S.A.V.)'E SÂLÂT Û SELÂM</p>

  <p>Peygamber (s.a.v.) «Günlerinizden efdal ve üs­tünü Cuma günüdür. Adem Aleyhisselam, o günde yaratılmış, ve o günde vefat ettirilmiştir. Sûr, o günde üfürülecek ve bütün canlılar, o gün öle­cektir. Cuma gününde, benim üzerime Salât-ü Selâm getirmeyi çoğaltınız. Çünkü sizin Salât-ü Selâmınız bana sunulur.» buyurdu.</p>

  <p>«Ya Resûlullah, kabrinizde çürümüş bir ke­mik haline gelmiş bulunurken, bizim Salât-ü Selâmlarımız Sana nasıl sunulur?» diye sordular. Peygamberimiz (s.a.v.): «Allah, Peygamberlerin (Onlara selâmlar olsun!) cesetlerini yiyip çürütmeyi, yer'e haram kılmıştır.»</p>

  <p class="c1">«Allah'ın peygamberi diridir ve rızıklanırdır.»</p>

  <p>«Bir kimse bana selâm verince, muhakkak Al­lah bana ruhumu iade eder. Bende onun selâmına karşılık veririm.» buyurmuştur.</p>

  <p>Buna göre: Peygamberimizin, yüce makam­larda bulunan ruhu kabrindeki bedeni ile ilişki­sini devam ettirmektedir. Peygamberimiz (s.a.v.) bir hadislerinde de «Allah'ın yeryüzünde gezen Melekleri vardır ki; ümmetim tarafından getirilen Salât-ü Selâmları bana ulaştırırlar.»</p>

  <p>«Sağlığım sizin için hayırlıdır. Siz, benimle konuşursunuz, ben de sizinle konuşurum. Vefatim de sizin için hayırlıdır. Amelleriniz bana arz olunur. Hayırlı amellerinizi gördüm mü, ondan dolayı, Allah'a hamd ederim. Kötü amelleriniz gördüm mü, Allah'tan mağfiret ve yarlığama dilerim.» buyurmuştur.</p>

  

---

13 Haziran Salı

  <p class="Stilbalk1Arial">İSTİKAMETİN MANÂLARI VE DERECELERİ</p>

  <p>İstikamet, itidalli olmak demektir.</p>

  <p>İstikamet, taatla masiyatlerden sakınmayı bir­leştirmektir. Hakikat ehline göre: İstikamet; bütün kulluk ahdlerini yerine getirmek, her şeyde: yemede, içmede, giyinmede, kuşanmada, dinî dünyevî her işte itidal haddini gözeterek sırat-ı müstakimi, takip etmektir.</p>

  <p>Hayırların meydana gelmesi ve düzenli ol­ması da, onun varlığına bağlıdır Hâl ve davranışında istikameti olmayan kimsenin çalışması zayi olur çabası boşa gider. Allah (c.c.): «İpliğini sağ­lamca büktükten sonra söküp bozan (kadın) gibi olmayınız!...» (Nahl: 92) buyurmuştur.</p>

  <p>Ebu Aliyuddakkak (r.a.) şöyle buyurmuştur: «İstikâmetin üç derecesi vardır:</p>

  <p>1)   Takvim: Nefsleri terbiye etmektir.</p>

  <p>2)   İkamet: Kalpleri tasviye edip saf hale ge­tirmektir.</p>

  <p>3)   İstikamet: Hakikat sırlarına yaklaştır­mak, yaklaştırılmaktır.»</p>

  <p>İstikamet sözlerde gıybeti, işlerde bid'atı, hal­lerde de Hakk'ın kalbe tecellisine engel olacak şeyleri yok etmekle olur. İstikamet öyle bir has­lettir ki bütün güzellikler onunla kemal bulur Onun yokluğu ile de çirkinleşir.</p>

  <p>Süfyan b. Abdullah ussakati (r.a.) der ki: «Ya Resûlullah! Bana İslâmiyet hakkında tutacağım bir şey söyle, bildir de, senden sonra o hususta hiç kimseye sormayayım.» dedim.</p>

  <p>Resûlulah (s.a.v.) «(Rabbim Allah) de, sonra da istikamet et» buyurdu.</p>

  

---

14 Haziran

  <p class="Stilbalk1Arial">HİDAYET-İ İLÂHİYYE</p>

  <p>Cenab-ı Allah (c. c.) Kur'an-ı Kerim'inde:</p>

  <p>«Hidayeti kabul eden kimselere ise Allah (c.c.) daha ziyade hidayet verir.»</p>

  <p>Bir başka ayet-i kerimede:</p>

  <p>«O kimseler ki, onlar hidâyet-i ilâhiye ile ihtidâ ettiler. Allah (c. c.) onlara tevfik verir ve Kur'an'ı işittikçe hidayetleri artar, ziyade olur ve onlara takva yollarını gösterir.»</p>

  <p>Münafıklar da Kur'an'ı işitirler; fakat istifâde etmezler. Ama o kimseler ki onlar Allah (c.c.)'ın gösterdiği doğru yola girmekle ona sığındılar, Allah Teâlâ da bu yüzden onların hidâyetlerini kuvvetlendirir.</p>

  <p>Her kimin kalbinde Allah korkusu zayıftır. O kimsenin Allah (c. c.) emirlerine bağlılığı da o derece zayıf ve gevşek olduğu gibi yasakların­dan yüz çevirmesi de ona göre zayıf olacaktır. Allah (c. c.) Ankebut sûresinde (69):</p>

  <p>«O kimseler ki onlar bizim dinimize yardım için mücahede ettiler. Elbette biz onlara doğru yo­lumuzu tevfik ederiz. Halbuki Allah (c. c.) mua­veneti ihsan erbabı ile beraberdir.» buyurmuştur.</p>

  <p>Yine bir kudsi hadiste Cenab-ı Hak (c. c.):</p>

  <p>«Kulum bana bir karış yaklaşırsa ben ona bir arşın yaklaşırım. Bana bir arşın yaklaşırsa ben ona bir kulaç yaklaşırım. Yürüyerek bana gelirse koşarak ona gelirim » buyurmuştur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Meberr (s.a.v.): Resûlullah (s.a.v.) Efendimiz hayırlı ve güzel olan işleri yapmak adetleri olduğundan bu isim verilmiştir.</p>

  

---

15 Haziran Perşembe

  <p class="Stilbalk1Arial">HİKMET VE PEYGAMBERİMİZ (S.A.V.)'İN HİKMET SAHİBİ OLUŞU</p>

  <p>Hikmetin tarifleri: Hikmet; adi, ilim, hilim, Nübüvvet, ilim ve akılda hakka isabet... manalarına geldiği gibi, eşyayı layık olduğu üzre bil­meğe ve işleri layık olduğu üzre işlemeğe; eşyanın mahiyet ve hakikatlerinden insan takati nisbetinde bahseden ilme; aklın bilgi enerjisinin, aşırılığı ile kıtlığı arasında itidal üzere bulunuşuna; ilmin amel ile birlikte, oluşuna; dile getirilen şeriat ve tarikat ilimlerine; dile getirmeyip meskût geçi­len ve her ilim adamının kolay kolay anlayamadığı hakikat sırlarına da Hikmet denir. Hikmetin zıddı cehl, Hikmetin kıtlığı da ahmaklıktır. İlim­le ameli birleştirmeyene hakim denmez. Peygam­berimiz (s.a.v.) «Hikmetin başı, Allah korkusudur.» buyurmuştur.</p>

  <p>Peygamberimiz (s.a.v.)'in İnsanların En Haki­mi Oluşu: Peygamberimiz (s.a.v.) hiç şüphesiz ki insanların en akıllısı ve en zekisi idi. Kendi­sinin eşkal ve ahlâkın akla hayret verici güzelliği, gidişatının eşsizliği ile birlikte, halkın gizli ve açık işlerini tam bir dirayet ile idare edişini, umu­mi ve hususî siyasetini, daha önceden hiç kimse­den bir şey öğrenmeden, hiç çalışıp çabalamadan, kitaplardan da mütâlâda bulunmadan kendisine ihsan buyrulan ilmi ve şeriattan bildirdiklerini inceden inceye düşünen kimse, aklının üstünlü­ğünde ve anlayışının keskinliğinde hiç şüphe etmez.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sadık (s.a.v.): Vermiş olduğu tüm haberlerinde gerçeği söyleyip, doğru olan.</p>

  

---

16 Haziran Cuma

  <p class="Stilbalk1Arial">HILFÜ'L-FUDÜL VE ANLAŞMA</p>

  <p>Cahiliyet devrinde kabileler arasında rakip­leri olan diğer kabâil'in tecavüzünden kendileri­ni sıyânet (korumak) için anlaşma yaptılar. Ve buna Hılf denildi.</p>

  <p>Gerek Mekke'de yerliler arasında ve gerek Hac ve ticâret maksadıyle gelen misafirlere karşı eza ve cefânın fuzûli müdahalenin pek ziyade arttığı bir zamanda akd edildiği için Hılfû'l Fudul denmiştir.</p>

  <p>Muahat tarihinde eşi ve örneği gösterilemeyen içtimai bir hadisedir ki, hiç bir millette bu birlik görülmemiştir.</p>

  <p>İslâm Muhacirleri emvalini Mekke'de bı­rakarak Medine-i Münevvere'ye hicret etmişler­dir. Medine'de Ensâr-ı Kiram, Medine'ye hicret eden bu dindaşlarını evlerine alıp misafir etmiş­lerdir.</p>

  <p class="Stilbalk1Arial">SULTAN YILDIRIM BÂYEZİD HAN</p>

  <p>Âşıkpaşa-zâde, Yıldırım Bâyezid'in, fethettiği vilayetlerin tamamını adaletle fethettiğini yazmakta ve;</p>

  <p>«Yaraşır, Âl-i Osman adl ü bedle;</p>

  <p class="c1">Bu âl-i böyle sevdi ganî Sübhan.»</p>

  <p>beytiyle Osmanoğullarına ancak adaletin yaraştı­ğını, Allah (c.c.)'ın da bu sülâleyi, bunun için sevdiğini söylemektedir. Yıldırım'ın devlet adam­lığı askerliğinden de yüksektir.</p>

  <p>Ahmedi, Yıldırım'ın Hz. Ömer (r.a.) adaletin­de bir Şâh-ı Osmanî olduğunu yazmaktadır.</p>

  

---

17 Haziran Cumartesi

  <p class="Stilbalk1Arial">HZ. OSMAN (R.A.)'IN ŞEHADETİ       </p>

  <p>Müşarün ileyh demiştir ki:«Ben Hz. Osman (r.a.)'ın Mısırlılar tarafından evinde muhasara edildiğine ve müşarün ileyh'in evinin üstünden aşağı bakarak muhasara edenlere şöyle dediğine şahid oldum.</p>

  <p>«- Mısırlılar! Sizi aleyhime kışkırtan arka­daşlarınızdan iki arkadaşınızı bana getiriniz.» dedi.</p>

  <p>Bunun üzerine Mısırlılar iki kişi getirdiler. Bunlar gelince Halife bunlara yukarıdan baktı ve dedi ki:</p>

  <p>«Allah ve İslâm hakkı için size soruyorum. Biliyor musunuz? Tebük Ordusu'nu ben techiz et­tim.» dedi.</p>

  <p>Onlar «Allah'a sığınırız ki evet.» dediler.</p>

  <p>Hz. Osman (r.a.) «Allah ve İslâm hakkı için size soruyorum. Bir kere Resûlullah (s.a.v.) Mek­ke'deki Sebir Dağı'nın üstünde bulunuyordu. Ya­nında Ebû Bekir (r.a.), Ömer (r.a.) ve ben bu­lunuyorduk. Bu sırada dağ sarsıldı. Hatta bu sar­sılma ile dağın taşları yamacına düştü. Bunun üzerine Resûlullah (s.a.v.) ayağıyla dağa vura­rak; «Ey Sebir! Dur, çünkü üzerinde bir peygamber ve iki de şehid vardır.» buyurdu. Bunu da biliyor muydunuz?» dedi.</p>

  <p>«Allah (c.c.)'a sığınırız ki evet.» derler.</p>

  <p>Bunun üzerine Hz. Osman (r.a.) üç defa: «Al­lah (c.c.) büyüktür, beni şehid tanıdılar ve Kabe'­nin sahibine yemin ederim ki ben şehidim» dedi.</p>

  <p>Nitekim Mısırlılar, Hz. Osman (r.a.)'ı şehid ettiler.</p>

  

---

18 Haziran Pazar

  <p class="Stilbalk1Arial">DUA</p>

  <p>Cenab-ı Hak «Ey Resûl-i Ekrem! Benim kullarım Sana «Rabbimiz uzak mıdır yakın mıdır?» diyerek benden sual ettiklerinde Sen onlara cevap ver ki: Ben onlara çok yakınımdır. Bana dua eden kullarının duasını ben kabul ederim. Dua iş­ediklerinde benden dualarının kabulünü istesinler. Ve bana iman etsinler. Me'mul ki onlar imanları ve duaları sebebiyle doğru yola vâsıl olur. Ve irşâd olurlar.» (Bakara Sûresi: 186)</p>

  <p>Duanın kabulü üç şeye mütevaffıktır:</p>

  <p>1 - Kazaya muvafık olmak,</p>

  <p>2 - O kimse hakkında duanın kabulü hayırlı olmak.</p>

  <p>3 - İstenilen şey muhal olmamaktır.</p>

  <p>Duanın kabulünde adabına ve şerâitine ria­yet etmek lazımdır. Bu şeraitin cümlesi mevcut olduğu halde kabul olunmak ciheti galib ise de fakat kabulü yine meşiyyet-i ilahiyyeye muallâktır. Binâenaleyh dilerse kabul eder. Dilerse ka­bul etmez. Mamafih dua etmek ayn-ı ibadettir. (Ahiretde sevap ecir vardır.) Duanın kabulü âni olmadığından istenilen şeyin bir müddet sonra verilmesi me'mul olduğu gibi duası miktarı o kim­senin üzerinden bir (şerrin) define sebeb olmak, veyahut bilmediği bir başka cihedden duasının eseri hasıl olmak ihtimaline binâen hiç bir du­aya kabul olunmadı nazarı ile bakılmaz.</p>

  <p>«Rabbiniz size: Bana dua edin duanızı ka­bul ederim, dedi. Zira o kimseler ki onlar dua­dan kibir ettiler. Yakında zelil ve hakir olduk­ları halde cehenneme dahil olurlar.» (Mü'min Sûresi: 60)</p>

  

---

19 Haziran Pazartesi

  <p class="Stilbalk1Arial">HZ. EBU BEKİR (R.A.)'İN HAYIR SEVERLİĞİ</p>

  <p>Rasûl-ü Ekrem (s.a.v.) buyurmuştur ki:</p>

  <p>«Dünyada hiç bir kimsenin malı benim için Ebu Bekir'in malı, kadar faideli olmamıştır.»</p>

  <p>Müslüman köleleri, efendilerinin zulmünden kurtarmak için pahalı bedel mukabilinde alarak azad eylemiştir.</p>

  <p>Hz. Ömer (r.a.) der ki:</p>

  <p>«Medine'nin kenarında ihtiyar ve a'ma bir kadın vardı. Her gün ona uğrayarak ihtiyacını yerine getirmek isterdim. Fakat ne zaman gitsem benden evvel birinin uğrayıp, ona lazım olan her şeyi yapmış olduğunu görürdüm. Bir gün merak ettim. Acaba her gün bu sevabı işleyen kimdir, dedim ve çok erkenden bu kadına uğradım. Bir de ne göreyim: Bu sevabı kazanmakda olan Hz. Ebu Bekir (r.a.) idi.»</p>

  <p class="Stilbalk1Arial">MESANE TAŞLARININ TEŞEKKÜLÜ</p>

  <p>Mesaneye gelen böbrek taşları; mesaneden son­raki idrar yolları, böbrek mesane arasındaki id­rar yollarına nazaran daha geniş olduğu için, otu­rarak bevl edildiğinde kolaylıkla dışarı atılmak­tadır. Ayakta bevl edildiğinde ise dipte, birikinti idrarın içinde kalacak dışarı atılamayacaktır. Kü­çük olan bu taşların üzerine birikinti idrar için­deki maddeler gelip yerleşerek zamanla taşın bü­yümesini temin ederler.</p>

  <p>Her iki sebeple meydana gelen mesane taşla­rının büyüklüğü mısır tanesinden, portakal büyüklüğüne kadar değişmektedir.</p>

  

---

20 Haziran Salı

  <p class="Stilbalk1Arial">HZ. ÖMER (R. A.)'İN KÖLELİKLE MÜCADELESİ</p>

  <p>Hz. Ömer (r.a.), Arabistan'da köleliği kâmilen kaldırmaya muvaffak olmuştur. Hz. Ömer (r.a.) riyâset makamına gelir gelmez irtidat mu­harebeleri esnasında ele geçen erkek, kadın arab esirlerini kamilen serbest bıraktı. Eskiden bu gi­bi esirler köle ve câriye muamelesi görüyordu.</p>

  <p>Hz. Ömer (r.a.) devrinde feth olunan mem­leketler binlerce mil uzaklıkta olduğu gibi, bu memleketlerde mukîm olan ahâli milyonlara ba­liğ idi. Bu memleketlerin bir kısmında esircilik câ­ri idi. Fakat Hz. Ömer (r.a.)'in zamanında Mısır gibi, Irak gibi memleketlerde hiçbir kimsenin esir ve köle muamelesi görmesine imkân bırakma­mış, İslâm Ordusu'nun ısrarı nazar-ı dikkate alın­mamıştı. Gerçi İslâm askerleri kendileriyle döğüşen bazı Mısır köylerinin ahâlisini esir ederek bunları Arabistan'a getirmişlerdi. Fakat, Hz. Ömer (r.a.) bunları derhal terhis ederek mem­leketlerine iade etmişti.</p>

  <p>«Münasebât-ı zevciyye neticesinde bir çocuk doğuran câriye, satılamaz. Ya'ni artık câriye mu­amelesi görmez.» kaidesi Hz. Ömer (r.a.)'in âsârındandır.</p>

  <p>Hz. Ömer (r.a.), kölelerin serbestliğini ta'min için diğer bir kaide daha tatbik etmiştir ki buna «mukâtabe» denir. Bunun manası, kölenin kendi serbestliğini satın almasıdır.</p>

  <p>Hz. Ömer (r.a.) köleleri sofrasına davet eder­di. Ve şu sözleri söylerdi:</p>

  <p>- «Kölelerle yemek yemekten tiksinenlere la'net olsun...»</p>

  

---

21 Haziran Çarşamba

  <p class="Stilbalk1Arial">KUR'AN-I KERİMÎ OKUMA VE HATMETMENİN USÛLÜ</p>

  <p>Kur'an-ı Kerim okumak için 1. Abedstli bu­lunulur, 2. Temiz yerde oturulur. 3. Kıbleye kar­şı dönülür, 4. Huşu ve sükûnet üzre bulunulur, 5. Misvak kullanılır, 6. Koku sürünülür, 7. insan­lar arasında giyilen elbiseler giyilir, 8. Eûzü bil­lahi mineşşeytânirracim diye eûzü çekilir, 9. Tevbe sûresinden başka her sûreye başlarken Besmele çekilir, 10. Ayetler tertib'e riayet edilerek okunur, 11. Ayetler okunurken tehdid lafızları tehditkâr ses tonu ile okunur. Rahmet ve tebşir ayetlerinde Cennet, Azap ayetlerine de cehennem düşünülür, 12. Bazı ayetlerin tekrar okunmasın­da sakınca yoktur, 13. Kur'an-ı Kerim okurken ağlanabilir. 14. Kur'an-ı Kerim hatim için okunur­ken Mushaftaki sırasına göre okunur, 15. Kur'an-ı Kerim okunurken kesilip konuşulmaz, susulup dinlenilir, 17. Kur'an-ı Kerim'i ezbere okumak efdaldir, 18. Kur'an-ı Kerim okunurken secde ayet­leri geldikçe secde edilir. Ondört tane secde ayeti vardır. Kur'an-ı Kerim okunmak için efdal vakitler, namaz başlangıcı veya gecenin başlangıcıdır. Kı­şın gecesi, yazın gündüzü daha efdaldir, 20. Ha­tim yapacak olan o gün oruçlu olur. Ev halkı toplanır dua edilir. Peygamberimize selavet ge­tirilir. Hayırlar talep edilir.</p>

  <p>***</p>

  <p>«Birader! Harîm-i ilâhî, nihayetsiz bir dergâh­tır. O dergahta her nereye vasıl olursan, oyalanma Allah rızası için ileri git.» Hz. Mevlâna (k.s.)</p>

  

---

22 Haziran Perşembe

  <p class="Stilbalk1Arial">KUR'AN-I KERİM'İN PEYGAMBERİMİZ (S.A.V.)'İN EN BÜYÜK VE EN DEVAMLI MUCİZESİ OLUŞU</p>

  <p>Peygamberimiz (s.a.v.) Hadîs-i Şerifinde «Peygamberlerden hiç bir peygamber yoktur ki ona insanların iman etmek zorunda kaldığı mucizelerin bir benzeri verilmemiş olsun. Bana verilen mucize ise, Allah'ın bana vahy ettiğidir. Kur'an'dır. Bunun için kıyamet günü Peygamberlerin en çok ümmetlisi ben olacağım.» buyurmuştur.</p>

  <p>Her peygamberin zamanına göre dâvasını ispatlayacak bazı mucizeleri vardır. Asa'nın yılana çevrilmesi gibi. Hz. Musa Aleyhisselam za­manında sihir yaygındı. Bunun için sihirden da­ha üstün ve baskın olan bir mucize getirip mu­hataplarını iman etmek zorunda bıraktı. Hz. İsa Aleyhissslam zamanında doktorluk yaygın­dı. Bunun için ölüyü diriltti. Resûlullah Aleyhisselam'ın zamanında ise fesahat ve belagat yay­gındı. Bunun için Resûlullah Aleyhisselam kavmine fesahat ve belagat mucizesi olan Kur'an-Kerim'i sundu. Peygamberimiz (s.a.v.)'den önceki peygamberlerin mucizeleri, kendilerinin vefatları ile sona ermiş, onları o zaman hazır bulunanlardan başkası görememiştir. Kur'an-ı Kerim ise kıyamet gününe kadar devam edecektir. Diğer peygamberlere verilen mucizelerin benzerleri, ya sûretçe, ya da hakikatçe kendilerinden öncekiler de verilmiş bulunuyordu. Kur'an-ı Kerim mûcizesinin benzeri ise daha önce hiç bir peygambere verilmemişti.</p>

  

---

23 Haziran Cuma

  <p class="Stilbalk1Arial">HZ. ALİ (K.V.)'NİN HALÎFE SEÇİLMESİ       </p>

  <p>Medine'de mevcut olan Ehl-i Bedir hilafete Ali (r.a.)'yi lâyık gördüler ve onun yanına vardılar. «Elini ver, bey'at edelim» dediler.</p>

  <p>Hz. Ali (k.v.): «Beni bırakınız, başkasını ara­yınız. Önümüze bir iş çıkacak ki, onun akıllar al­maz, gönüller mütehammil olmaz şekil ve renkleri vardır. Siz kimi intihab ederseniz ben de ona bey'at ve cümleden ziyade itaat eylerim» dedi.</p>

  <p>Onlar da: «Ya Ali! Allah için insaf et. Ehl-i İslâm'ın başına gelen felaketi görmüyor musun?» diye ısrar edince Hz. Ali (r.a.) kabule mecbur olup kararını ertesi güne bıraktı.</p>

  <p>Ertesi gün Hz. Ali (r.a.) Mescid-i Şerif'de min­berde hâzirûna hitaben «Bu iş sizindir. Onda kim­senin hakkı yoktur. Siz kimi isterseniz halife odur. Dün bir karar üzerine ayrılmış idik ki, ben istemeyerek söz verip, siz behemahal beni intihabda ısrar etmiştiniz» dedi. Hepsi aynı karar üzere olduklarını söyleyince:</p>

  <p>Hz. Ali (r.a.) da: «Şahid ol ya Rab!» dedi. Önce Talha ve Zübeyr (r.a.) girdiler. Hz. Ali (r.a.) Onlara «İsterseniz ben size bey'at eyleyeyim» de­yince;«Yok biz Sana bey'at eyleriz» diyerek bey'­at eylediler.</p>

  <p>Sonra Sa'd b. Ebî Vakkas (r.a.), Abdullah İbn Ömer (r.a.) sonra ensâr-ı kiram bey'at eylediler.</p>

  <p class="Stilbalk1Arial">ESMAUN NEBİ (S.A.V.)</p>

  <p>Nâsih (s.a.v.): Resûlullah (s.a.v.) efendimiz bütün insanlara doğru yolu bulmaları için daima nasihatte bulunduğundan bu isim veril­miştir.</p>

  

---

24 Haziran Cumartesi

  <p class="Stilbalk1Arial">BEDİR GAZASI'NDA HZ. ALİ (K.V.)</p>

  <p>Peygamberimiz (s.a.v.), müşriklerden bir birliğin kendisine doğru ilerleyip geldiğini görün­ce Hz. Ali (r.a.)'ye: «Hücum et onlara!» buyurdu.</p>

  <p>Hz. Ali (r.a.) hücum edip onların hepsini da­ğıttı. Amr b. Abdullah-ı Cümahî'yi öldürdü.</p>

  <p>Peygamberimiz (s.a.v.) başka bir birliğin gel­mekte olduğunu gördü.</p>

  <p>Hz. Ali (r.a.)'ye: «Hücum et şunlara!» buyur­du. Hz. Ali (r.a.) hücum edip onları da dağıttı ve Şeybe b. Malik'i öldürdü.</p>

  <p>Cebrail: «Ya Resûlullah! Bu, sizin için ya­pılan iyilik ve civanmertliktir!» dedi.</p>

  <p>Peygamberimiz (s.a.v.): «O bendendir, ben de ondan'ım!» buyurdu.</p>

  <p>Cebrail: «Ben de her ikinizdenim.» buyur­du.</p>

  <p>O sırada şöyle bir ses işittiler:</p>

  <p>«Ne Zûlfikar gibi kılıç var, ne de Ali gibi yiğit!»</p>

  <p>Muhibbüttaberî'nin, Hadramî'den nakline gö­re: Uhud günü, Hz. Ali (r.a.)'nin eli yaralanınca, sancak elinden düştü:</p>

  <p>Peygamberimiz (s.a.v.) «Ali, onu sol eline alsın. Çünkü, kendisi benim dünyada ve âhirette sancak­tarındır!» buyurdu.</p>

  <p>Sâlebe b. Ebî Malik (r.a.) der ki: «Resûlullah (s.a.v.)'ın sancağım her yerde Sâ'd b. Ubâde (r.a.) taşırdı. Çarpışma zamanı gelince de onu Ali b. Ebû Tâlib (r.a.) alırdı.»</p>

  

---

25 Haziran Pazar

  <p class="Stilbalk1Arial">İSRAF VE BİD'AT</p>

  <p>Hz. Ömer (r.a.)'in oğlu Abdullah (r.a.) anlatıyor:</p>

  <p>«Düğün sofrası yapıp Ashab-ı Kiram'ı davet ettim. Düğün evinde mâl-i ganimetten elimizde olan yeşil bir perdeyi asmıştık.»</p>

  <p>Bir aralık Ebu Eyyûb (r.a.)'un mübarek gözleri o yeşil perdeye ilişince muğber oldu ve teessürünü şu sözleriyle izhar etti:</p>

  <p>«Ey âdil ve Kerim olan kardeşim Hazret-i Ömer'in oğlu Abdullah! Siz ki Ashâb-ı Kiram'ın ileri gelenlerisiniz. Böyle Peygamber Efendimizin zamanında olmayan -duvarları lüzumsuz yere örtmek- bid'atlarını ve israflarını yapmanız Pey­gamber Efendimiz'in sünnetine muhalif ve dünyâ zinetine fazlaca meyil ve rağbet etmek değil mi­dir?» deyince ben de mahcûb olarak şöylece ce­vap verdim:</p>

  <p>«- Haklısınız Yâ Ebu Eyyûb! Ancak bu mes'elede her ne kadar benim rızam yok ise, kadınların ısrarı ve mubah olan şeylerin isti'mâli ka­dınlara mubah ve caiz olması üzerine bu adet de bid'at sayılmadığı için müsâade ettim» diyerek özür diledim. Ebu Eyyûb (r.a.) ise bana:</p>

  <p>«Ey Abdullah! Sen Hazret-i Ömer gibi zât-ı muhterem evladısın. Siz nâsın muktedâbihi olacaksınız. Evet, isteyenler mağlub olsunlar! Hal­buki senin kadınlara mağlub olmam hiç münasip görmüyorum, öyle ise bana müsâade et, ben Sünnet-i Muhammediyye'ye muhalif münker ve bid'at olan yerlerde oturmam» diyerek kalktı ve hiç durmadan ve düğün yemeği yemeden avdet buyurdu.</p>

  

---

26 Haziran Pazartesi

  <p class="Stilbalk1Arial">HZ. EBU BEKİR (R.A.) DEVRİ</p>

  <p>Hz. Ebu Bekir (r.a.) İslâmiyeti, kemaliyle, saffetiyle ve asıl şekliyle muhafaza etmek için çok büyük gayret göstermiştir. Ebu Bekir (r.a.)'in bu husustaki eserleri ne kadar çoktur. Her tarafta türeyen mürtedler, sahte peygamberler etrafın­da toplanarak İslâmiyeti yıkmaya teşebbüs ederken, Ebu Bekir (r.a.), bütün bu sahtekârları orta­dan kaldırmaya muvaffak oldu. Zekat münkir­leri, İslâmiyetin bir rüknünü yıkmak istedikleri halde Hz. Ebu Bekir (r.a.) bu rüknü sağlamlaştır­dı. Putperestliğe dönme temayülleri baş gösteriyorken onun azim ve himmeti bunları kamilen imha etti. İslâmın mukaddes kitabı olan Kur'an-ı Kerim, Resûl-i Ekrem (s.a.v.)'in devrinde yazdığı, ezberlendiği halde, (s.a.v.)'in irtihalini takip eden buhranlı günlerde dağılıp gitmesi ve hafız­ların harb meydanlarında şehit düşmesi ile Kur'an'ın bir noksana uğraması akla gelebilirken, Hz. Ebu Bekir (r.a.), bu kitab-ı mübine vadolunmuş ilâhî hıfzın tecelli vasıtası oldu. Hz. Ebu Bekir (r.a.), Müslümanlığı bütün kemâliyle muhafazaya, onu bütün akideleri ile ve bütün esasları ile yaşatma­ğa muvaffak oldu. Onun bu muvaffakiyetini taç­landıran en büyük himmet, Müslümanlığı yayma, Müslümanlığı o devrin en büyük milletlerine ulaştırabilmesidir.</p>

  <p>Hz. Ebu Bekir (r.a.), bütün icraatında meşveret esasına da riayet ederdi. Her hususta tecrübe gör­müş ashab ile istişare ve onların reyinden istifade ederdi.</p>

  

---

27 Haziran

  <p class="Stilbalk1Arial">PEYGAMBERİMİZ (S.A.V.)'İN KU'BA'DA VERDİĞİ İLK HUTBE</p>

  <p>Evvelâ Cenâb-ı Hakk'a Hamd ü Senadan son­ra:</p>

  <p>«Ey Nâs!</p>

  <p>Sağlığınızda âhiretiniz için tedarikli olunuz. Şüphesiz bilirsiniz ki kıyamet olacakdır. O günde herkesin yaptığı işler yüzüne vurulacak ve çobansız bırakdığı koyundan sorulacaktır. Ve Cenab-ı Hakk ona diyecekdir, ammâ nasıl diyecektir? -Tercümân-ı yok, perdedârı yok- Bizzat di­yecekdir ki:</p>

  <p>- Sana benim Resulüm gelip de tebliğ etme­di mi? Sana mal verdim, sana lütf u ihsan et­tim. Sen kendin için ne tedârik etdin.</p>

  <p>O ise sağa sola bakıp şefaat edecek hiçbir kimse bulamayacak ve onu Allah'ın azabından koruyacak bir kimse göremeyecekdir.</p>

  <p>Öyle ise her kim yarım hurma ile olsun kendisini ateşden koruyabilecekse hemen o hayrı işlesin. Onu da bulamaz ise, bari mü'min kardeşine güzel ve tatlı sözler ile gönül alıp kendini o ateşten korumağa baksın. Zira Hakk Teâlâ Hazret­leri bir hayra karşı on misli ve tâ yediyüz misli­ne kadar sevâb ihsan buyurur.» diye buyurdu.</p>

  <p class="Stilbalk1Arial">ESMAÜN NEBİ</p>

  <p>Şefik (s.a.v.): Yasak kılınan şeyleri bırakma­yıp, işleyen kimselerin tevbe ve istiğfar ile kurtuluşlarına ihtimam gösterdikleri için kendileri­ne bu isim verilmiştir.</p>

  

---

28 Haziran Çarşamba

  <p class="Stilbalk1Arial">EBÛ EYYÛB (R.A.)'UN EVİ HAKKINDA</p>

  <p>Yemen Meliklerinden Tübbe-ı Evvel Kitâb-ı İlâhi olan Zebur ile amel ederdi.</p>

  <p>Bir vakitler seyâhata çıkarak Hicaz'a geldi. Hicret'den 700 veya 1000 sene evvel bu diyardan geçerken yanında bulunan dörtyüz kişilik bir ule­mâ ve hukemâ cemaatından birisi şöyle bir haber işitti:</p>

  <p>«- Cenâb-ı Allah'ın insanları irşâd ve ıslâh cin gönderdiği Peygamberlerin sonu olan Hâtem'ül-Enbiyâ Mekke'de dünyayı teşrif edecek, bilâhare buraya yani Medîne-i Münevvere'ye hicret ve burada vefat edecekdir. Zuhuru zamanı da yaklaşmakdadır.»</p>

  <p>Melikin maiyyetindeki âlimler bu vesile ile melikden şöyle bir istirhamda bulunmuşlardı:</p>

  <p>«- Ey Melik! Sizin makarr-ı saltanatınızda kâfî derecede ulemâ vardır. Bizi burada bırakınız. Ve bizim herbirimiz için hâne yapdırınız. Me'muldür ki Hâtem'ul-Enbiyâ Hazretlerinin Asr-ı Saa­detlerine erişir ve kendine mülâki oluruz. Eğer kendilerine kavuşabilir isek sizi de haberdar ede­riz.» dediler.</p>

  <p>Bunun üzerine melik bu 400 ulemâ için birer ev yaptırdı. Ve herbirine birer câriys verdi. Bir çok mâl ihsan etti. Bir hâne de, gelecek Hâtem'ul-Enbiyâ Efendimiz için yaptırdı, ve «O muhterem zât memlekete hicret buyurduğu vakit hanede ikâmet buyursun!» diye vasiyette bulundu ve Peygamberimiz'e iman ettiğine dair bir mektup bıraktı. Bu mektup elden ele geçerek, Ebu Eyyub el-Ensarî (r.a.) Peygamberimiz (s.a.v.)'e takdim etti.</p>

  

---

29 Haziran Perşembe

  <p class="Stilbalk1Arial">R1FK VE TAHAMMÜL</p>

  <p>Sabr, hoşa gitmeyen hadiseler karşısında dünya ve ahiret faydalarını düşünerek insani muvazeneyi bozmamak için kalplerde beliren bir sukûn ve dayanma kuvvetidir ki; hariçte «Afv, hilm, tevazu, iffet, kanaat, şefkat, merhamet, nezaket, müsamaha hınç yenme...» gibi ahlâki tezahürat ile görülür.</p>

  <p>Sabır güzel ahlâkın ağırlık merkezi, imanın yarısı hayatın ışığı, ferah ve saadetin anahtarı­dır. Cennet hanesidir. Bir ayeti kerimede Cenab-ı Allah (c.c.) şöyle buyuruyor:</p>

  <p>«Sabr-u Sebat et! Zira Allah iyi hareket edenlerin mükâfatını zayi etmez.»</p>

  <p>Allah'ın yapılmasını emrettiği namaz, oruç, zekât gibi ibadetlerin yerine getirilmesi için de yine sabır lâzımdır. Bunların yapılması ne ka­dar kolay olsa da yine nefse zor gelir. Onun için bu gibi şeylerden nefis hoşlanmaz. Nefsin bu is­teklerine karşı gelmek, fedakârlık ve sabır ister. Sabır imanın yarısıdır.</p>

  <p>Allah-u Teâlâ Hazretleri bir başka ayette şöy­le buyurmuştur.</p>

  <p>«Verdiğim kazaya razı olmayan ve musibete sabretmeyen kimse kendisine benden başka rab arasın.»</p>

  <p>***</p>

  <p>Hak şerleri hayr eyler</p>

  <p>Zannetme ki gayr eyler</p>

  <p>Ârif anı seyreyler,</p>

  <p>Allah görelim n'eyler</p>

  <p>N'eylerse güzel eyler</p>

  <p>Erzurumlu İbrahim Hakkı</p>

  

---

30 Haziran Cuma

  <p class="Stilbalk1Arial">PEYGAMBERİMİZ (S.A.V.)'İN MUAZ B. CEBEL (R.A.)'E EMİR VE TASVİYELERİ</p>

  <p>«Sen kitap ehli olan bir kavme gidiyorsun. Onları Allah'tan başka ilâh olmadığına, benim de Resûlullah olduğuma şehadet getirmeğe davet et. Eğer bu hususta sana itaat ederlerse sakın mallarının en kıymetlilerini alma.</p>

  <p>Eğer sana bu hususta itaat ederlerse kendi­lerine bildir ki: Allah onlara hergün ve gecede beş vakit namaz farz kılmıştır. Allah onlara zen­ginlerinden alınıp fakirlerine verilecek bir zekât farz kılmıştır.</p>

  <p>Mazlumun duasından sakın! Çünkü bu dua ile yüce Allah arasında perde yoktur.»</p>

  <p>***</p>

  <p>Başka bir vakit, Muaz b. Cebel (r.a.): «Ya Re­sûlullah! Bana tavsiyelerde bulun.» dedi.</p>

  <p>Peygamberimiz (s.a.v.): «Her ne halde ve nerede olursan ol Allah'tan kork» buyurdu.</p>

  <p>Muaz (r.a.): «Bana tavsiyeni artır.» dedi.</p>

  <p>Peygamberimiz (s.a.v.): «Günahın arkasından hemen haseneyi yetiştir ki, onu yok etsin» buyur­du.</p>

  <p>Muaz (r.a.): «Bana tavsiyeni biraz daha art­tır.» dedi.</p>

  <p>Peygamberimiz (s.a.v.): «İnsanlara güzel ah­lâkla muamele et. Ey Muaz! Sen ki kitap ehli bir kavim üzerine gidiyorsun. Onlar senden cennetin anahtarının ne olduğunu soracaklardır. Onlara (Cennetin anahtarı; Lâ ilâhe illallâhü vahdehü lâ şerike leh) de.» buyurdu.</p>

  

---

l Temmuz Cumartesi

  <p class="Stilbalk1Arial">KADINLARIN CAMİYE GİTMESİ</p>

  <p>Müslümanlar bilmelidir ki, dinimize göre ka­dınların cemaate devam etmeleri kerahatten hâli görülmemektedir. Peygamberimiz (s.a.v.) şöyle buyuruyor: «Kadınların namazlarının en faziletisi, evlerinin içinde kıldıkları namazdır.» Bu Hadis-i Şeriften anlaşılıyor ki kadınların mescidleri evlerinin içerisidir. Onlar taatlerini, namazla­rını evlerinde ifa ederlerse daha makbuldür. Daha güzel hareket edilmiş olur. Namazların evde kılınması oraların nurlanmasına neden olur. Mü'min için hanesinin nurlanması kazançtır, şeref­tir.</p>

  <p>Ne mutlu o kimselere ki, bütün amellerinde çok dikkatli olurlar, ömür boyu bütün fiillerini en ufak noktasına kadar dinimize göre ayarla­mağa gayret ederler. Hayırda tertibi bozmazlar. Hayırda tertibi bozmanın şer cümlesinden oldu­ğunu bilirler.</p>

  <p>ON ŞEY ÖMRÜ UZATIR:</p>

  <p>1 - Sadaka vermek.</p>

  <p>2 - Çok dua etmek,</p>

  <p>3 - Ana-babaya itaat etmek,</p>

  <p>4 - Gece namazına devam etmek,</p>

  <p>5 - Seher vaktinde istiğfar etmek,</p>

  <p>6 - Kuşluk namazına devam etmek,</p>

  <p>7 - Kur'an okumak,</p>

  <p>8 - Allah'ı çok zikretmek,</p>

  <p>9- Başını gül suyu ile yıkamak,</p>

  <p>10- Hz. Muhammed (s.a.v.)'e çok salavat getirmek.</p>

  

---

2 Temmuz Pazar

  <p class="Stilbalk1Arial">KÛBA MESCİDİ'NİN İNŞASI</p>

  <p>İbn-i Sa'd, Buhari, Belâzûrîye göre Peygam­berimiz (s.a.v.) Küba'da 23 gece kalarak Kûba Mescidi'ni yaptırıp içinde namaz kılmıştır.</p>

  <p>Kûba Mescidi'nin arsası, Külsum b. Hidm'in hurma kurutma yeri idi. Peygamberimiz (s.a.v.) ondan bu yeri alıp mescidi yaptırdı.</p>

  <p>Mescidin temeli atılacağı zaman Peygambe­rimiz (s.a.v.): «Ey Kübalılar! Bana şu Harre mevkiinden taş getiriniz!» buyurdu. Yanında bir hayli taş toplanınca, Kıbleyi çizdi ve bir taş alıp çizgi üzerine koydu. «Ey Ebû Bekir! Sen de bir taş al, benim taşımın yanına koy» dedi. Hz, Ebû Bekir (r.a.) öyle yaptı.</p>

  <p>«Ey Ömer! Sen de bir taş al. Ebû Bekir'in ta­şının yanına koy buyurdu.» Hz. Ömer (r.a.) Pey­gamberimizin (s.a.v.) dediği gibi yaptı.</p>

  <p>«Ey Osman! Sen de bir taş al, Ömer'in taşı­nın yanına koy!» dedi. Hz. Osman (r.a.) bir taş alıp Hz. Ömer (r.a.)'in taşının yanına koydu.</p>

  <p>Peygamberimiz (s.a.v.) orada bulunan müslümanlara dönerek, «Herkes alacağı taşını, şu çizgi üzerine koymak istediği yere koysun!» buyur du.</p>

  <p>Peygamberimiz (s.a.v.) mescid yapılıp bitin ceye kadar çalışmaktan geri durmadı.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Kadem (s.a.v.): Allah (c.c.) katında doğru yol üzerinde yürüyenlerin en keremlisi olduğundan Peygamberimiz (s.a.v.)'e bu isim verilmiştir.</p>

  

---

3 Temmuz Pazartesi

  <p class="Stilbalk1Arial">NEFSİ TANIMAK</p>

  <p>İnsan dünyaya gelişinde kalbi (ya da vicdanı) parlak bir ayna gibi tertemizdir. Kötü ahlâk ve günahlar aynayı karartan is gibi kalbi karar­ır. Kur'an-ı Kerim'de «Hayır, hayır, bilakis yaptıkları sebebiyle kalbleri paslanmıştır» (Mutaffifin: 14) denilmektedir. Kalbin kararması ise insanın Allah (c.c.)'ın gösterdiği yolu görmesine ve onda yürümesine mani olur.</p>

  <p>Güzel Ahlak ise kalpteki kiri ve pası silen, onu günah lekelerinden temizleyen bir ışık gibidir. Peygamber (s.a.v.) Efendimiz «Her günahtan sonra bir sevap işle ki onu yok etsin.» demiştir. Kıyamet gününde kalbini karanlıktan, kötülükten alıkoyanlar kurtulacaklardır. Allah (c.c.) «O halde Allah'ın huzuruna selim kalp ile gelenlerden gayrisi kurtulamaz» (Şuârâ: 88-89) buyurmaktadır.</p>

  <p>O halde insana düşen, Peygamber Efendimiz (s.a.v.)'e Allah (c.c.) tarafından bildirilen emir ve yasaklara uymaktır. Peygamber Efendimiz (s.a.v.) 'in hayatında yaptıklarını yapıp, yapmadıklarından kaçınmakla kalbi temizlemek ve nef­si tasfiye etmek (kontrol altına almak) mümkün olabilir. Zîra Allah Peygamberleri insanlara ör­nek olarak yollamıştır. O halde insan olabilmek için tek Önder'e harfiyyen riayet etmek şarttır.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mahsusun Bil-izzi (s.a.v.): İzzetin nihayetine ve hakikatine ermek ancak Resûlullah (s.a.v.) Efendimize mahsustur.</p>

  

---

4 Temmuz Salı

  <p class="Stilbalk1Arial">ERKEKLERİN SAÇLARININ UZUNLUĞU VE TEMİZLİĞİ</p>

  <p>Temiz tutmak ve taramak kaydi şartiyle er­keklerin de saçlarını uzatmasında bir beis yok­tur. Saçlarını tıraş ettirip kısaltmasında ve ka­zıtmasında da bir beis yoktur. Peygamber (s.a.v.) Efendimizin: «Saçları ne çok uzun ve ne de pek kısa idi.» (Tirmîzi, Âişe (r.a.)'den) «Saç örgüsü çözüldüğü zaman ayırırlardı, aksi halde ör­gülü olurdu. Bir araya topladıkları zaman saçları kulaklarının hizasını geçmezdi.» (Tirmîzi). Saçlarını uzatacak olan mü'min erkekler, Pey­gamber (s.a.v.)'in bu ölçüsüne uymalıdırlar, uzatmamalıdır. İslâmiyetin koyduğu «Kime benzerseniz ondan olursunuz ve onlarla haşrolursunuz! » ölçüsüne kulak verip çok hassas davranılması ge­rekir. Saçları acâyib bir biçimde sağa sola sar­kıtmak veya çeşitli şekiller vermek katiyyen İs­lâmî değildir.</p>

  <p>Hudeybiye dönüşü Resûlullah (s.a.v.) Efen­dimiz, kurbanlarını kesip saçlarını kazıttırmışlardı. Bunu gören Sahâbe-i Kiram (r.a.) Hazerâtı da kurbanları kesmişler ve bazıları saçlarını kazıt­tırmışlar, bazıları da kırptırmışlardı. (s.a.v.) Efen­dimiz de: «Allah saçlarını kazıttıranlara rahmet etsin!» diye üç kere dua buyurmuşlardı. «Allah saçlarını kırptıran ve kısaltanlara da rahmet et­sin!» buyurmuşlardı. Resûlullah (s.a.v.)'e «Niye (üç kerre) kazıttıranlara Allah rahmet etsin? sualini soranlara, Efendimiz (s.a.v.) «Çünkü on­lar (başlarını kırptıran ve kısalttıranlar gibi) şüp­heye düşmediler.» diye cevap vermişlerdi.</p>

  

---

5 Temmuz Çarşamba

  <p class="Stilbalk1Arial">SIDK </p>

  <p>Sıddıkın tarifleri: Sıdk: Doğruluk, sözü ha­beri gerçek söylemek, söz, haber, doğru, gerçek vakia uygun olmak, doğru ve gerçek sözlü de­mektir ki, yalanın, yalancılığın zıddıdır. Hakikat ehline göre: Sıdk, ölünecek yerlerde bile, hakkı, gerçeği söylemektir. Sıdk, sırrın, söze uygunluğudur. Sıdk, ağzı, haramdan alıkoymaktır. Sıdk, yüce Allah (c.c.) için amelde vefadır. Sıdk, niyetle birlikte tevhidin sıhhatidir. Sıdk'ın hakikati: Ya­landan başka bir şeyin seni kurtaramıyacağı bir yerde bile, doğruyu söylemendir. Sıdk:Hallerin­de zaitlik, itikatında şüphe, amellerinde ayıp ve kusur bulunmamasıdır.</p>

  <p>Sıdk'ın en azı: Gizlinin açığın müsavi ve eşit oluşudur. Sıdk peygamberliğin ikinci derecesidir. Nitekim yüce Allah (c.c.) «Kim Allah'a ve pey­gamberlerine itaat ederse işte, onlar, Allah'ın ken­dilerine nimetler verdiği peygamberlerle, Sıddıklarla, Şehidlerle, ve iyi adamlarla beraberdirler. Onlar, ne iyi arkadaştır!» buyurmuştur.</p>

  <p>Sıdk'ın alametinden sorulduğu zaman Harisül Muhasibi «Sadık o kişidir ki, kendisinin her tür­lü kadru itibarını, halkın kalblerinden çıkacak olsa, kalbinin iyiliğinden dolayı, hiç aldırış etmez. Kendisinin güzel amellerinden bir zerresine bi­le, insanların vakıf olmalarını arzu etmediği gibi günah amellerinden her hangi birisine vakıf ol­malarından da hoşnutsuzluk göstermez. Gösterir­se, bu, kendisinin insanlar yanında itibarının art­masını istemesine delalet eder ki, bu, ise, Sıddıkların ahlakından değildir.» demiştir.</p>

  

---

6 Temmuz Perşembe

  <p class="Stilbalk1Arial">PEYGAMBERİMİZ (S.A.V.)'İN SA'D B. EBİ VAKKAS (R.A.) HAKKINDAKİ DUASI</p>

  <p>Müşriklerin Hıbban b. Anka ve Ebu Üseme gibi keskin atıcı okçuları, oklarıyla müslümanların canlarını yakmakta yarışıyorlardı.</p>

  <p>Peygamber (s.a.v.) Sa'd b. Ebi Vakkas (r.a.)'a:</p>

  <p>«Babam, annem sana fada olsun, at!» buyuruyordu. Hıbban b. Anka'nın attığı bir ok, yaralılara su veren Ümmü Eymen'in eteğine değ­di ve eteğini kaldırdı. Kapalı yeri açıldı. Müşriklerin gülüştükleri görüldü. Bu hal Peygambe­rimiz (s.a.v.)'in ağrına gitti. Sa'd (r.a.)'a demirsiz bir ok uzatıp «At» buyurdu.</p>

  <p>Ok Hıbban b. Anka'nın boğaz çukuruna saplandı, arkası üzerine devrildi ve edep yeri açıl­dı.</p>

  <p>Peygamberimiz (s.a.v.) bu olaya güldü.</p>

  <p>Sa'd b. Ebi Vakkas (r.a.)'a «Allah senin duanı kabul etsin, atışını, okunu doğrultsun rast getir­sin.» diyerek dua etti.</p>

  <p class="Stilbalk1Arial">CEM SULTAN'IN PAPAYA CEVABI</p>

  <p>Papa Cem Sultan'a «Dinini değiştirirse, büyük bir ordu toplayarak İstanbul'da tahta geçirecek­lerini» söyleyince: «Ben dinimi Osmanlı Sultanlığı değil, dünya padişahlığına değişmem.» cevabını al­dı.</p>

  <p>***</p>

  <p>«Kâbetullah'a varıp bir kez tavaf eylediğin</p>

  <p>Bin Karaman, bin Acem, bin memleket-i Osman'dır.»</p>

  <p>                                                                    Cem Sultan</p>

  

---

7 Temmuz Cuma

  <p class="Stilbalk1Arial">TEYEMMÜM</p>

  <p>Teyemmümün Şartları: Teyemmümü yapma­ya engel teşkil edecek bir özür bulunmamalıdır. Su, temizlenecek kimsenin bulunduğu yerden en az bir mil yâni dörtbin adım uzakta bulunma­lıdır. Bu halde su hakikaten bulunmamış sayı­lır. Su var ise, su kullandığı takdirde hastalığı­nın artması ve tehlike durumu arz ederse su bu­lunmamış hükmüne girer. Suya ulaşacak engel­ler bulunmamalıdır. Yani, nefse, ırza, mala, ema­nete ait bir tehlike varsa teyemmüm farz olur Teyemmümde hangi hususta temizlik yapılacak­sa ona göre niyyet edilmelidir. Teyemmüm, te­miz olan toprak cinsinden bir şeyle yapılmalıdır. Tahareti giderecek hâl gitmiş olmalıdır. Meshe mani şeyler ciltten giderilmiş olmalıdır. Teyem­müm iki elin iç yüzüyle iki defa toprak cinsinden bir şeye konulmakla yapılmalıdır. Teyemmüm iki elin tamamıyla yapılmalıdır. Yüz ile kollar ta­mamen meshedilmelidir.</p>

  <p class="Stilbalk1Arial">HZ. ABDULLAH'IN HZ. AMİNE İLE EVLENİŞİ</p>

  <p>Hz. Amine, o zaman, soy ve şerefçe, Kureyşliler içinde üstünü idi. Kureyş erkeklerinin en güzel yüzlüsü olan Abdullah'ın endamı ve yüzü­nün güzelliği, Hz. Amine'ye anılıp «Onunla evlenir misin?» diye soruldu.</p>

  <p>Hz. Amine muvafakat edince, nikahlandılar.</p>

  <p>Hz. Amine hamile kalınca Hz. Abdullah'daki Peygamberlik nuru ona da geçti.</p>

  <p>Ve Hz. Amine'ye rüyasında, bir Peygambere hamile olduğu müjdelendi.</p>

  

---

8 Temmuz Cumartesi

  <p class="Stilbalk1Arial">TEYEMMÜMÜN SÜNNET YÖNÜYLE YAPILMASI</p>

  <p>1   - Teyemmüme başlarken Besmele-i şerifeyi okuyup namaz için taharete niyet etmelidir.</p>

  <p>2   - İki eli parmaklar açık olduğu halde temiz toprağa vurup ileri geri çekmelidir.</p>

  <p>3   - Elleri kaldırınca bakmalı, fazla topraklanmışsa, birbirine vurarak dökmeli ve öylece yüzü mesh yapmalıdır.</p>

  <p>4   - Eller tekrar toprağa vurulunca, sol elin baş parmağını ayırarak, diğer parmakların iç taraflarıyla sağ elin dış taraflarını parmak­ların uçlardan dirseğe kadar meshederek çekmeli, sonra da sağ elin iç tarafına dö­nerek yine sol elin, serçe parmağıyla baş parmağını halka edip, baş parmağıda bera­ber olmak üzere ayasıyla sağ elin dirseğin­den itibaren iç tarafı bileğine kadar meshetmeli ve baş parmağı daha ileri yürüterek sağ elin baş parmağının üstünde mesheylemekdir. Aynı şekilde, sağ el ile sol el ve kol meshedilmelidir.</p>

  <p>5   - Tertibe riâyet etmeli, ara vermeden yapmalı, evvelâ yüz, sonra da kollar meshedilmelidir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Miftahül Cennet (s.a.v.): Peygamberimiz (s.a.v.)'in vucudları ulu cennetlerin kapılarının açılması için bir sebep ve araç olduğundan bu isim verilmiştir.</p>

  

---

9 Temmuz Pazar

  <p class="Stilbalk1Arial">HACC'IN FARZ KILINIŞI</p>

  <p>Hacc, Hicretin beşinci yılında farz kılınmış­tır.</p>

  <p>Hacc'ın farz kılınışı Kitap ve Sünnet'ledir. Kur'an-ı Kerim'de şöyle buyrulur: «Doğrusu, vaz olunan ilk Beyt (Mâbed), elbette Mekke'deki o çok mübarek ve bütün âlemlere hidâyet olan Beyt'tir. O'nda açık ayetler var. Hz. İbrahim'in Makamı var. O'na giren emân bulur. Yoluna gü­cü yeten herkesin, O Beyt'i hacc etmesi de, in­sanlar üzerinde Allah'ın bir hakkıdır. Kim, bu hakkı tanımazsa, her halde Allah'ın ihtiyacı yok­tur. O, bütün âlemlerden müstağnidir.»</p>

  <p>(Âl-i İmran: 96-97)</p>

  <p>Bu ayetler indiğinde Peygamberimiz (s.a.v.) Müslümanlara bir hutbe irad ederek «Ey insanlar! Hacc, sizin üzerinize farz kılındı. O halde, Haccediniz.» buyurdu.</p>

  <p>«Yâ Resûlullah! Her yıl mı?» diye sordular, Peygamberimiz (s.a.v.) «Hacc farz olarak bir keredir! Hacc'ı birden fazla yapan, nafile olarak yap­mış olur.» buyurdu.</p>

  <p>«Yoluna gücü yeten herkesin, O Beyt'i Hacc etmesi insanlar üzerinde Allah'ın bir hakkıdır.» buyruğu hakkında:</p>

  <p>«Yâ Resûlullah! Beyt'in yoluna güç yetme ne demektir?» diye soruldu. Peygamberimiz (s.a.v.) «Azık ve binit bulabilmekdir» diye buyurdu.</p>

  <p>Hacc, ne ile gerçekleşir? diye soruldu.</p>

  <p>Peygamberimiz (s.a.v.) «Azık ve binekle!» bu­yurdu.</p>

  

---

10 Temmuz Pazartesi

  <p class="Stilbalk1Arial">HACC'IN BORÇ OLABİLMESİ VE ŞARTLARI</p>

  <p>1.   Müslüman olmak,</p>

  <p>2.   Hür, akıllı ve buluğ çağına ermiş olmak,</p>

  <p>3.   Sıhhatli olmak,</p>

  <p>4.   Hacc'a gidiş geliş için mali gücü elverişli bulunmak,</p>

  <p>5.   Asli ihtiyaçtan fazla olarak, gidiş ve ge­lişinde kendisine ve dönüşüne kadar da, çoluk çocuğuna yetecek nafakayı sağlamış olmak,</p>

  <p>6.   Yol emniyeti ve selâmeti bulunmak... ve benzeri şartlar, kendisinde bulunan her müslüman, ömründe bir kez Hacc etmekle mükellef­tir.</p>

  <p>Peygamber (s.a.v.) «Hacc edecek olan, acele et­sin. Kim, şu Beyt'i Allah'ın hoşnutluğunu kazan­mak için, hacc eder ve ihramlı iken kadına yak­laşmaz, ayıp laflar söylemez, günah işlemez ve doğruluktan ayrılmazsa, o kimse, anasının doğurduğu gündeki gibi, geçmiş günahlarından arın­mış, yarhğanmış olarak, evine döner! » buyurmuştur.</p>

  <p>Binit üzerinde duramayan ve iki ayağı­nın üzerinde yürüyemeyen Müslümandan bizzat Hacc etmek borçluluğu kalkar. Onlar, yerlerine bedel gönderirler. Ölmeden sıhhat bulur ve Hacc yoluna dayanabilecek hale gelirlerse kendilerinin Hacc etmesi gerekir. Üzerine Hacc farz olan kimse, ölünceye kadar Hacc'a gidemezse, mirasının üçte birinden, kendisi için bedel gönderilip Hacc yaptırılmasını vasiyet eder. Vasiyet etmeden ölürse, vârisleri, kendi haklarından bağışta bulunarak ölen için bedel gönderip Hacc yaptırabilirler.</p>

  

---

11 Temmuz Salı

  <p class="Stilbalk1Arial">TEŞRİK TEKBİRLERİ    </p>

  <p>Zilhicce ayının 9'uncu günü yani Kurban Bayramı'nın arefesi sabah namazından itibaren Zilhicce'nin 13'üncü günü (Bayramın 4'üncü gü­nü) ikindi namazına kadar her farz namazdan sonra tekbir almak vaciptir.</p>

  <p>Bu tekbir, farz namazını kılıb selâm verdik­ten hemen sonra getirilir. Namazı cemaatle kılana, yalnız kılana, yolcu olana, olmayana, erke­ğe ve kadına vaciptir.</p>

  <p>Teşrik tekbiri şudur: «Allah ü Ekber, Allah ü Ekber Lailâhe illallahü vallahü ekber, Allah ü Ek­ber ve Lillâhi'l hamd.» Teşrik tekbiri terk edil­memelidir.</p>

  <p class="Stilbalk1Arial">MAKBUL HACCIN ALAMETİ:</p>

  <p>Deniliyor ki: «...haccın kabul olunmasının alâmetlerinden birisi de eski günahlarını terketmek, fuzulî arkadaşlar yerine sâlih arkadaşlar edinmek, gaflet meclisleri yerine zikir ve uya­nıklık meclislerini elde etmektir.» (İhyâ-i Ulûmiddîn)</p>

  <p class="Stilbalk1Arial">MESCİTLERİ BİNA VE İMAR:</p>

  <p>Mescitleri bina ve imar eden ehli iman hak­kında büyük müjdeler vardır. Bir hadis-i şerifte «Her kim, Allah Teâlâ'nın (c.c.) rızasını dileyerek bir mescid bina ederse Hak teâla (c.c.) da ona cennette bir ev bina eder» buyurulmuştur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Musahhihün (s.a.v.): (iyilikleri) sahih (gerçek) ve makbul ettirici.</p>

  

---

12 Temmuz Çarşamba

  <p class="Stilbalk1Arial">KURBAN KESMEK</p>

  <p>Kurban ibadeti dini olduğu gibi aynı zaman­da pek insanidir. İktisadî bir faaliyettir. Âmme menfaatine yöneliktir. Ahlâkî bir vazife ve feda­kârlık örneğidir. Bu ibâdet müslümanlığa mahsustur. Yeryüzünde başka inançlarda böyle bir şey yoktur, insanlığı eşitlik safsataları ile kan­dıranlar dahi kurbana benzer bir şey göstereme­mektedirler. İslâm'ın bu büyük ibadeti karşısın­da hayvanlıklarını ve acizliklerini gizleyememektedirler. Hakîki eşitlik ve içtimaî adalet İslam'da­dır. Fakat bunu ancak az da olsa tefekkür sahip­leri anlar.</p>

  <p>Kurban kesmek üzerimize düşüyorsa terk edil­memelidir. Sudan sebeblerle de vazgeçilmemeli­dir. İmkânları kurban kesmek için zorlamalıdır. İslâmî açıdan zengin sayılanlar kurban kesmeğe mecbur olmakla beraber diğer mü'minler de isterlese kurban kesebilirler. Fitrenin verilişi gibi. Kurban kesmeğe gücü müsait olup da kesemeyenlerin borcu üzerlerinde devam eder.</p>

  <p>Ne yapalım? imkânımız yok. Paramız yetmi­yor, yapamayız denmemelidir. Nasıl ki dünyalık alırken imkanımız yok, paramız yok demiyor, bü­tün her şeyi seferber ediyorsak, kurban ve diğer dîni ibâdetlerimiz için de en azından bu gayret­leri göstermeliyiz.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Alemül İman (s.a.v.): insanlar O'ndan iman ahp Allah (c.c.)'ın birliğini bilip de inandıklarından Peygamberimiz (s.a.v.)'e bu isim verilmiştir.</p>

  

---

13 Temmuz Perşembe

  <p class="Stilbalk1Arial">KURBAN KESMEK</p>

  <p>İslâm, cemiyetin her meselesine çözüm ge­tiren, insanların problemlerini halleden, toplumu birbirine kaynaştıran yüce bir dindir. Mü'min­ler de dinimize göre diğer din kardeşlerinin durumuyla ilgilenmek, onların dertlerini kendine dert edinmek zorundadırlar. Buna inancı gereği mecburdur. İşte İslâm'ın «Kurban» emri de, müslümanlar arasındaki içtimaî tesânüdü temin etmeği gaye edinen ve bunu gerçekleştiren ulvî bir ibâdettir.</p>

  <p>Kurban, yalnız Allah (c.c.) rızası için dini­mizce belirtilen hayvanların kesilmesiyle olur. Kurban kesmek Hanefî mezhebine göre vacip, Maliki ve Şafiî mezhebine göre ise sünnet-i müekkededir.</p>

  <p>Nitekim Peygamber (s.a.v.) Efendimiz şöyle buyuruyorlar:</p>

  <p>«Kim ki kurban kesmeğe mali kudreti müsaid olur da kurban kesmezse, o kimse bizim namazgahımıza sakın yaklaşmasın.» (Buhari)</p>

  <p>Kurban bu kadar önemli bir ibâdettir.</p>

  <p>Kurban kesmek, dinimize göre hür, mukim müslim ve dînen zengin sayılan bir müslüman için borçtur. Yâni sadaka-i fıtır vermekle mükel­lef olanlara kurban kesmek bir vecîbedir. Pek makbul bir ibâdet olan kurbanın faziletini iyi bil­meli ve ifa edilmesine çalışılmalıdır.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Alemül Yakîn (s.a.v.): Peygamberimiz (s.a.v.)'in irşadını alanlar yakîn (kuvvetli) iman elde ettiklerinden O'na bu isim verilmiştir.</p>

  

---

14 Temmuz Cuma

  <p class="Stilbalk1Arial">İSLAM'DA İLK KURBAN BAYRAMI</p>

  <p>Zilhicce ayının onuncu günü girince, Peygamberimiz (s.a.v.) Müslümanlarla birlikte namazgâha çıktı.</p>

  <p>Peygamber (s.a.v.), Ezansız ve Kâmetsiz olarak iki rekat Kurban Bayramı Namazı kıldırdı ve namazdan sonra Hutbe irâd etti. Hutbesinde müslümanlara kurban kesmelerini emretti.</p>

  <p>Peygamberimiz (s.a.v.) kendisinin satın al­dığı semiz, boynuzlu, beyaz iki koçtan birisini keserken <b>«Allah'ım! Bu, Senin birliğine ve Sen'den bana gelenlere şehâdet eden bütün ümmetim tarafındandır!»</b> dedi.</p>

  <p>Sonra, ikincisini keserken de <b>«Bu da Muhammed ve Muhammed'in ev halkı tarafındandır!»</b> dedi. Bundan kendisi, ev halkı ve yoksullar ye­diler.</p>

  <p>Enes b. Malik de Peygamberimiz (s.a.v.)'in boynuzlu, beyaz iki koçu, ayağını onların boyunlarının yanlarına basıp «Bismillah Allahü Ekber» diyerek kestiğini söyledi.</p>

  <p class="Stilbalk1Arial">KURBAN ETLERİ NASIL DAĞITILMALI?</p>

  <p>Kurban etleri dağıtımında İslâm'a hizmet için okuyan fakir talebelere, Kur'ân-ı Kerîm kurslarına öncelik tanınmalıdır. Kurbanın derisi de sa­tılamaz. Tasadduk edilir, evde de saklanabilir Bilhassa kurban derilerini İslâm'a hizmet için ku­rulmuş müesseselere verelim. Ve bu hususta titiz davranarak çevremizdekileri de ikaz edelim.</p>

  <p class="Stilbalk1Arial">ESMAÜN NEBİ (S.A.V.)</p>

  <p><b>Delilül Hayrat (s.a.v.):</b> Hayırlı işler klavuzu.</p>

  

---

15 Temmuz Cumartesi

  <p class="Stilbalk1Arial">HZ. İBRAHİM (A.S.) VE HZ. İSMAİL (A.S.)</p>

  <p>Hz. İbrahim (a.s.) oğlu Hz. İsmail (a.s.)'ı kur­ban etmek üzere yatırıp bıçağı boynuna çaldı, fakat bıçak kesmedi. O anda İsmail (a.s.) ba­basına şöyle dedi:</p>

  <p>- Ey Babacığım! Yüzümü yan tarafa çevir. Zira sen yüzüme bakarsan belki sende bir acımak duygusu belirir de Allah'ın emrini yerine getiremezsin. Ben de nahoş bir harekette bulunmamak için bıçağa bakmayacağım. İbrahim (a.s.) bunu da yaptı. Sonra bıçağı boynuna koy­du. Fakat bıçak tersine dönüyordu. İşte bu an­da şöyle bir nida geldi:</p>

  <p>- Ey ibrahim! Sen bu işi bırak! Muhakkak ki rüyanı doğruladın!</p>

  <p>İbrahim (a.s.) baktı ki kendisiyle konuşan Cebrail (a.s.) Hak Sübhanehu ve Teâlâ Hazretlerinin emriyle Cennetten kırk seneden beri ter­biye olunan azıym'ül-cüsse koçu alıb makamın­dan «Allahu Ekber, Allahu Ekber» diyerek gelmeğe başladı, İbrahim (a.s.) Cebrail'in tekbirini işittiğinde bildi ki müşkilinin halli geliyor. «La ilahe illâllahu vallâhu ekber» deyip Rabb'ül-âlemîn'i tevhid ve tekbir eyledi, İsmail (a.s.) da yat­tığı yerde Cebrail (a.s.)'in tekbirini ve babasının tevhid ve tekbirini işittikde bildi ki Rahman olan Allah Teâlâ ve Tekaddes Hazretlerinin rahmeti zuhur etti. O da -Allahu ekber ve lillahilhamd» diyerek tekbir ve tahmil eyledi.</p>

  <p class="Stilbalk1Arial">ESMAUN NEBİ (S.A.V.)</p>

  <p>Safihün Anizzelat (s.a.v.): Küçük günah ve hatalardan bağışlayıcı</p>

  

---

16 Temmuz Pazar

  <p class="Stilbalk1Arial">MUHASEBE</p>

  <p>İslâm'ın bir devlet olarak yaşanmaya başlandığı, bütün insanlığın Hakk (c.c.) yoluna davet edildiği bir dönüm noktası olan Nebi (s.a.v.)'in mübarek hicretlerinin yıldönümündeyiz. Bu vesileyle kendine şu soruları sor, otur, düşün:</p>

  <p>Bir Peygamber ki öz yurdundan, yerinden iş­kenceyle, her türlü zorluklar çıkarılması yüzünden hicrete mecbur ediliyor. Acaba bunun şuurunda mıyız? Bizler İslâm için ne verebiliyoruz? İslâm'da teslimiyet esastır. Fert ve cemiyet olarak başarılı olmanın sırrı bunda gizlidir. Al­lah (c.c.)'a, İslâm'a Kitabullah'a, Sünnet-i Seniyye'ye seksiz teslimiyet gerekir. İslâm'ı olduğu gi­bi kabul edip yaşamağa gayretli olmak icab eder. Teslimiyetimizin tam ve şümullü olması için gay­retli miyiz?</p>

  <p>Hayatımızın her anını Resûlullah (s.a.v.) gibi tanzim etmek zorundayız. O (s.a.v.) nasıl Allah (c.c.), seviyorsa bizde öyle sevmeliyiz. Hz. Pey gamber (s.a.v.) kurtuluşu kesin olduğu halde en çok Allah (c.c.) ı sever ve korkar idi. Müslüman da her şeyden çok Allah (c.c.)'ı sevmelidir. Bu da amellerde olur.</p>

  <p>Nebi (s.a.v.) bağrına basan Medine ahalisinden ibret alıyor muyuz. Hicret niçin yapıldı. Ondan gaye ne idi hiç düşünüyormuyuz.</p>

  

---

17 Temmuz Pazartesi

  <p class="Stilbalk1Arial">ABDÜLKÂDİR GEYLÂNÎ (K.S.) HAZRETLERİNİN VASİYETİ'NDEN</p>

  <p>Ey hak ve hakikat yolcusu!</p>

  <p>Allah'a itaat ve takva üzere bulunman, şe­riatın zahirine gerekli olman, göğsünü selametle tutman, nefs-i feragate, gönül açıklığı içinde cö­mertliğe, mütekerrim bir çehreye sahip olman, karşılıksız vermen, eza ve cefayı bırakman, ezi­yet ve fakirliğe katlanmanla vasiyet ederim.</p>

  <p>Büyük zâtlara saygılı ol, din kardeşlerinle iyi geçin... Başkasiyle çekişme, kimseye hasım olma, şefkat ve merhameti şiar edin. Fakirleri ken­di nefsine tercih et. Servet toplamaktan -meşru bir yoldan değilse- kaçın...</p>

  <p>Zenginlerle arkadaşlık ederken izzet-i nefsini korumanı, fakirlerle sohbet ederken alçak gönül­lü ve ihlâs üzere bulunmanı tavsiye ederim.</p>

  <p>Hakkı tavsiye ile sabırlı olmaya çalış. Dün­yalıktan sana iki şey yeter: Fakirle sohbet, velî­ye hizmet.</p>

  <p>Kendinden aşağı olanlara karşı saldırgan dav­ranman zayıflığın, kendinden yukarı olanlara kar­şı mütecaviz davranman kibir ve gururun, emsa­line karşı böyle davranman kötü ahlâkın tâ ken­disidir.</p>

  <p>Duayı hiç bir zaman ihmal etme. Müslümanlar hakkında hüsnü zan ve iyi niyet sahibi ol. Onların arasında onlardan biri ol, onlar için ha­yırlı bildiğin hususlarda çalış, içinde başkasına karşı bir şer ve kötülük olduğu halde yatağına uzanma. Sana zulmedene iyilikle, hidayetle dua et. Allah'ı yegâne murakıp olarak tanı...</p>

  

---

18 Temmuz Salı

  <p class="Stilbalk1Arial">PEYGAMBERİMİZ (S.A.V.)'İN MÜSLÜMANLARA SON HİTAP VE TAVSİYELERİ</p>

  <p>-  Allah (c.c.) «Asr'a and olsun ki: Muhakkak insan kesin bir ziyandadır. Ancak, iman edenlerle üzel ve yararlı amellerde bulunanlar bir de birbirlerine hakkı ve sabrı tavsiye edenler böyle değildir» buyurmuştur.       (Asr Sûrssi)</p>

  <p>- Muhakkak ki bütün işler Allah (c.c.)'ın iznile cereyan eder. Geç olacak şeyleri acele isteme­niz bir yarar sağlamaz. Çünkü Allah (c.c.) hiç kimsenin acels etmesiyle acele etmez. Allah ken­disini yermeye kalkanı yerer, mahveder, aldat­mağa kalkanı da zararlı çıkarır.</p>

  <p>- Dikkat ediniz! Sizinle buluşma yerimiz, ha­vuz başıdır. Yarın benimle buluşmak isteyenler elini ve dilini günahdan çeksin. Ey insanlar! Gü­nah nimetlerin değiştirilmesine sebep olur. Halk iyi olduğu zaman yöneticileri de iyi olur. Halk kötü olduğu zaman yöneticileri de kötü olur.</p>

  <p>-   Ben kimin sırtına bir kamçı vurmuşsam iş­te sırtım! O da benim sırtıma vursun benden öcünü alsın! Ben kimin namus va şerefine dil uzatmışsam, işte namus ve şerefim.</p>

  <p>-  Ben hangi kişinin malından almışsam işte malım! O da gslsin alsın. İyi biliniz ki benim katımda sizin en önde geleniniz, en sevgili olanınız; varsa hakkını benden alan veya hakkını bana helâl eden kişidir ki, Rabbime onun sayesinde helalleşmiş olarak gönül hoşluğu ve rahatlığıyla kavuşacağım.</p>

  

---

19 Temmuz Çarşamba

  <p class="Stilbalk1Arial">PEYGAMBER EFENDİMİZ (S.A.V.)'İN SÜTSÜZ KOYUNDAN SÜT SAĞIŞI</p>

  <p>Yolda bir mola esnasında Peygamberimiz (s.a.v.) uyudu. Hz. Ebu Bekir (r.a.) etrafı dolaşırken bir çoban gördü. Ona sağılabilecek bir hayvanı olup olmadığını sordu. O da bir koyunu olduğunu söyledi. Ebu Bekir (r.a.) koyunu sağdı ve içine biraz su koyarak sütü soğuttu. Peygamberimiz (s.a.v.) uyanınca kanasıya içti.</p>

  <p>«Çobana süt verecek başka hayvanın var mı?» diye sordu. O da bir keçisi olduğunu fakat hamile olduğu için sütünün kesildiğini söyledi.</p>

  <p>Peygamberimiz (s.a.v.) mübarek elleriyle ke­çinin memelerim sığadı ve süt indi.</p>

  <p>Çoban buna hayret etti. Peygamberimiz s.a.v.)'e kim olduğunu sordu O'da gizli tutması kaydıyla adını söyledi. Çoban «Demek sen, Kureyş'in yolunu sapıttı dedikleri adam sensin. Ben şehadet ederim ki sen gerçek bir peygambersin. Getirdiğin hak ve gerçektir. Böyle bir işi ancak bir peygamber yapabilir. Ben sana tabi ol­dum.» dedi.</p>

  <p>Peygamberimiz (s.a.v.) de ona «Senin bugün buna gücün yetmez. Ben muvaffak olunca gel, katıl» dedi.</p>

  <p class="Stilbalk1Arial">BEŞİKTE İKEN KONUŞAN ÇOCUKLAR</p>

  <p>Peygamberimiz (s.a.v.), Yusuf (a.s.)'a şehadet eden çocuk, Hz. İsa (a.s.), Hz. İbrahim (a.s.), Hz. Nuh (a.s.), Hz. Musa (a.s.), Hz. Yûsuf (a.s.), Firavun'un hizmetçisinin kızı, Mübarekü-l Yamâne, Şeyh Muhyiddin-i Arabi'nin kızı.</p>

  

---

20 Temmuz Perşembe

  <p class="Stilbalk1Arial">HZ. ÖMER VE HZ. OSMAN (R.A.)'IN BİRBİRLERİNE İHTİRAMI</p>

  <p>Nebi (s.a.v.)'in bazı meşguliyetlerinin olduğu bir vakitte, bir ikindi namazında Ömer İbn-i Hattab ile Osman İbn-i Affan (r.a.) beraber olduk­larında Ömer İbn-i Hattab (r.a.), Osman (r.a.)'a imâm olmak üzere:</p>

  <p>- «Geç namazı kıldır.» buyurdu.</p>

  <p>Osman (r.a.) dedi ki:</p>

  <p>- «Sen benden tekaddüme evlâsın Ya Ömer! Zira Resûlullah (s.a.v.) seni takdim ve sena etmişlerdir.»</p>

  <p>Ömer (r.a.) dedi ki;</p>

  <p>- «Ben sana tekaddüm edemem. Zira Rasûlullah (s.a.v.)'dan işittim. Buyurdular ki «Damadım Osman ne güzel recüldür! Ve iki kızımın zevci olup Allah-ü Teâlâ onda nurumu cem'etmiştir».</p>

  <p>Osman (r.a.) dedi ki;</p>

  <p>- «Ben de tekaddüm edemem ki... Muhak­kak ben Resûlullah (s.a,.v.)'dan işittim, buyurdu­lar ki «Allah-ü Teâlâ İslâm'ı Ömer'le ekmel kıldı.»</p>

  <p>Ömer (r.a.) buyurdu ki;</p>

  <p>- «Ben de tekaddüm edemem ki: Muhakkak ben de Resûlullah (s.a.v.)'den işittim: «Melâike Osman'dan haya eder.» buyurmuşlardı.»</p>

  <p>Osman (r.a.) buyurdu ki;</p>

  <p>-  «Ben de sana tekaddüm edemem. Ben Resûlullah (s.a.v.)'den işittim, buyurdular ki, «Allah-ü Teâlâ bu Din'i Ömer'le kemâle erdirdi ve. müslümanları onunla aziz kıldı.»</p>

  

---

21 Temmuz Cuma

  <p class="Stilbalk1Arial">EHL-İ BEYT'İ TAZİYE VE TESELLİ EDEN SES</p>

  <p>Peygamberimiz (s.a.v.)'in vefatından sonra nereden geldiği bilinmeyen bir ses şöyle konuş­tu: «Her can ölümü tadacaktır. Kıyamet günü size ecirleriniz tamamıyle verilecektir. (Al-i İmran: 185)</p>

  <p>İyi biliniz ki: Her musibetin, Allah katında bir tesellisi, her ölenin, bir halefi, yerine geçeni, her vefat edenin de, bir bedeli vardır. Allah'a sa­rılınız ve umacağınızı ondan umunuz. Asıl musibete uğrayan, sevaptan mahrum kalandır. Se­lâm ve Allah'ın rahmet ve bereketleri üzerinize olsun!»</p>

  <p class="Stilbalk1Arial">II. ABDULHAMİD HAN'A SUİKAST</p>

  <p>Doğu Anadolu'da Ermenileri bastırdığı için Ermeniler Padişah'a kesin cephe almış durumda idiler. Ermeni komitecileri, padişahı öldürmek su­retiyle, büyük devletlerin dikkatini çekmek ve Osmanlı İmparatorluğu'nu karıştırmak istediler. Eylem İsviçre'de planlandı. Olayın arkasında İngiltere'nin bulunması çok muhtemeldir. Belçikalı profesyonel eylemci anarşist Jorris'le anlaştılar. En uygun zaman olarak her cuma yapılan selam­lık resm-i âlîsi seçildi. Viyana'da özel olarak ha­zırlanan bomba yüklü araba yerleştirilip ayar­landı. Fakat padişah mutad dışı olarak Şey­hülislâm Cemaleddin Efendi ile bir konuşma ya­pınca bomba daha padişah çıkmadan patladı. Pa­dişah yüzünde mimik oynamadan aynı tempo ile yürüyüp arabasına bindi ve Yıldız Sarayına dön­dü.</p>

  

---

22 Temmuz Cumartesi

  <p class="Stilbalk1Arial">ÂMİR B. FÜHEYRE (R.A.)'NİN ŞEHİD EDİLİŞİ VE GÖĞE ÇEKİLİŞİ</p>

  <p>Cebbar b. Sülmâ der ki «müslümanlardan, beni, İslâm'a davet eden Amir bin Füheyre'ye, iki dalı arasından mızrağımı sapladım!</p>

  <p>Mızrağımın demirinin O'nun göğsünden çık­tığını gördüm!</p>

  <p>Kendisinin: «Vallahi kazandım gitti!» dedi­ğini işittim.</p>

  <p>Kendi kendime: «Adamı öldürmüş değil mi­yim? Peki kazandığı ne!» dedim.</p>

  <p>Mızrağımı çıkarıp Dahhâk bin Süfyan-ı Kilâbi'ye gittim Amir bin Füheyre'nin bu sözünü naklettim.</p>

  <p>Dahhâk: «Onun maksadı Cenneti kazandım! demektir» dedi ve Müslüman olmamı tavsiye et­ti, müslüman oldum.</p>

  <p>Müslümanlığı benimsememe, ondan görmüş olduğum şey, kendisinin göğe yükseltilmesi sebeb oldu.</p>

  <p>Dahhâk Âmir b. Füheyre'nin öldürüldüğü yer­den göğe kaldırılışım görüşünün, İslâmiyeti kabul etmesine sebeb olduğunu Resûlullah Aleyhisselam'a yazarak bildirdi.</p>

  <p>Gerçekten Amir bin Fuheyre şehid edildiği zaman cesedi açıktan açığa göğe yükselmişti.</p>

  <p>Amir bin Tufeyl dahi bunu görmüş. «Müs­lümanlardan öldürülünce yerle gök arasında yüksetildiğini gördüğün adam kimdi?» diye sorulunca «O Âmir b. Fuheyre idi» demişlerdi.</p>

  

---

23 Temmuz Pazar

  <p class="Stilbalk1Arial">ÇIKAN GÖZÜ YERİNE KOYMA MUCİZESİ</p>

  <p>Katade (r.a.) düşmanın oklarından korumak için Peygamberimizin (s.a.v.) önüne dikilerek ya­yın başı ufanıncaya kadar yerinden ayrılmaksızın onunla müşriklere ok attı.</p>

  <p>Nihayet gözünden kendisi de bir okla vurul­du. Göz bebeği yanağının üzerine aktı. Çıkan göz bebeğini avucuna alıp Peygamberimiz (s.a.v.)'in yanına geldi. Onu görür görmez Peygamberimizin gözleri yaşardı.</p>

  <p>«Ey Katade bu ne?» buyurdu.</p>

  <p>Katade: «Görmüyor musun şunu ya Resûlullah (s.a.v.)» dedi. Peygamberimiz (s.a.v.): «İster­sen sabredersin, Cennet senin için hazırlanır. İs­tersen göz bebeğini yerine koyup senin için Al­lah'a yalvarırım. Ondan hiçbir şey eksik olmaz. Eski halini bulur.» buyurdu.</p>

  <p>Katade-. «Ya Resûlullah (s.a.v.)! Muhakkak ki cennet büyük bir mükâfat ve yüksek bir ihsandır. Fakat benim nikâhım altında genç ve güzel bir hanımım var. Ve onu severim o da beni sever. Onun, gözümü (kapalı ve çapaklı) görmesinden bana karşı sevgisinin azalmasından korkarım. Sen hem gözümü yerine koyup eski haline getirsen, hem de benim için Allah'tan cennet dilesen olmaz mı?» dedi.</p>

  <p>Peygamberimiz (s.a.v.) «Ey Katade olur yapayım» buyurdu ve Katade'nin göz bebeğini alıp yerine koydu.</p>

  <p>Katade'nin yeni gözü ötekinden daha dayanıklı ve güzeldi.</p>

  

---

24 Temmuz Pazartesi

  <p class="Stilbalk1Arial">ÖMER B. ABDULAZİZ (K S.)</p>

  <p>Ömer b. Abdulaziz, Medineli Tabiin alimlerinden olup imam, fakih, mücdehid ve Sünnetleri çok iyi bilen bir zat idi. Annesi Ûmmû Âsım bint-i Âsım b. Ömer b. Hattab'dı. Adalet ve zühd-ü takvada örnek gösterilirdi. Ömer b. Abdula­ziz: adalette, Hz. Ömer'in; Zühd ü takvada, Hasan'ul Basri'nin; ilimde, İmam Zühri'nin hal ve gi­dişatında idi:«Eğer içinizde elli yıl kalmış ol­saydım, adaleti, tamamlardım!» derdi. Malik b. Dinar «Benim, zâhid olduğumu söylüyorlar. Hal­buki, zâhid: kendine dünya teslim olduğu halde, onu, terk etmiş bulunan Ömer b. Abdulaziz'dir» derdi. Ömer b. Abdulaziz'in günlük geçimi 2 dir­hemdi. Ömer b. Abdulaziz'in kadını Fâtıma bint-i Abdulmelik «Halk arasında orucu ve namazı Ömer'den daha çok olan kim vardır? Ben Rabb'ının fırakıyla Ömer'den daha çok yanıp tutuşan bir kimse görmedim» derdi. Ömer b. Abdulaziz yatsı namazını kılınca, mescidde oturur, ellerini kaldırır, kendisini, uyku basıncaya kadar ağlar dururdu. Ömer b. Abdulaziz halife olduğu za­man şairler ve hatipler, onun başından dağıldı­lar. Zahidler ve Fakihler «İşleri, sözlerine aykırı hale gelmedikçe, ondan uzaklaşmak doğru olmaz! » diyerek yanında kaldılar.</p>

  <p class="Stilbalk1Arial">ESMAÜN NEBİ (S.AV.)</p>

  <p>Sahibül Vesile (s.a.v.): Cennet derecelerinin en üstün ve en yükseği olan «Vesile» makamının sahibi.</p>

  

---

25 Temmuz Salı

  <p class="Stilbalk1Arial">PEYGAMBERİMİZ (S.A.V.)'İN KABRİNİ ZİYARET</p>

  <p>Medine-i Münevvere'de bulunan Peygamber Efendimiz (s.a.v.)'in Mescid-i Şeriflerini ve Kabr-i Saadetlerini ziyaret etmek, büyük ve mühim bir vazifedir. Hacca gidenler hacdan sonra veya önce bu ziyarette bulunmalıdırlar.</p>

  <p>Hz Peygamber (s.a.v.) Efendimiz'in pür-nûr olan Kabr-i Saadetlerini ziyaretten geri kalmamalı, gaflette olunmamalıdır. Tek önder ahir zaman peygamberi, cihanşümul bir dinin tebliğcisi (s.a.v) Efendimizin kabrini ziyaret, kurbetlerin (yakın­lığın akrabalığın) en efdali, en şereflisidir. Peygamberimiz (s.a.v.)'in Kabr-i Saadetlerini zıyaret etmenin fazileti nihayetsizdir.</p>

  <p>Nitekim bir Hadis-i Şerifte:«Beni âhirete irtihalimden sonra ziyaret eden, beni hayatımda ziyaret etmiş gibi olur. Kabrimi ziyaret edene şefaatim vaciptir.» buyurulmuştur.</p>

  <p>Bu hususta yine Hz. Peygamberimiz (s.a.v.): «Beytullah'ı ziyaret edip de beni ziyaret etmeyer bana cefa etmiş olur.» buyurmuştur.</p>

  <p>Hz Peygamberimiz (s.a.v.)'i tevazu ile usû­lüne uygun bir şekilde ziyaret ettikten sonra Ashab-ı Güzin (r.a.)'i ve diğer ziyaret edilecek kut­sal yerleri tek tek ziyarette bulunmalıdır.</p>

  <p>Cenab-ı Hakk (c.c.)'tan niyazımız odur ki Hâccâcın, hac ve ziyaretlerini kabul buyursun. Bizleri de hacca gitmek, Peygamberimiz (s.a.v)'i ziyaret etmek şerefine mazhar olmakla mukafatlandırsın.             </p>

  

---

26 Temmuz Çarşamba

  <p class="Stilbalk1Arial">ŞEYTANIN ÜÇ TUZAĞI </p>

  <p>Bizi, İslâm'ı yaşama mücadelesinde, yık­mak, eritmek, çökertmek, tesirsiz, alaylık hale ;etirmek için «Şeytan» üç kanaldan üstümüze yü­rür:</p>

  <p>1)   Kadın</p>

  <p>2)   Para</p>

  <p>3)   Şan, şöhret ve mevki hırsı.</p>

  <p>Bu üç kanala çok dikkat etmelidir. Hayatta attığımız her adımın ip üstünde yürüyen bir canbaz hassasiyeti ve dikkati içinde olması şarttır. Ayağın bir milimetre yanlış atılması ip üstündeki dengeyi nasıl allak bullak ederse, İslâmî hayat­ta «Şeytanın yalanlarına kapılarak atacağımız yanlış bir adım dünyevî ve uhrevî dengeyi alt üst edebilir. Bizim dostumuzdan ziyade düşmanımız vardır. Çünkü keyfiyet azınlıktadır. Kalitesiz ke­miyet ise bize kem gözle bakar.</p>

  <p>Günümüzde kadın İslâm'ın ulvî köşkünden pavyonun sefil dekoruna düştü. Para cemiyette «put» oldu. Şan ve şöhret hırsı, insanları hay­vanlardan daha aşağı seviyeye çekti. Makam ve mevkie ermenin aldatıcı gururu, tevazuun ilk gözyaşlarını kuruttu. Şeytan cemiyetimizin ve insanımızın kafasına mevki hırsını, karnına kadın açlığını bir olta gibi, bir kelepçe gibi attı. Ve iş­te bu hale geldik.</p>

  <p>Allah (c.c.) bütün insanlığı «şeytanın tuza­ğından kurtarsın ve kalblere hidayet güzelliği versin.</p>

  

---

27 Temmuz Perşembe

  <p class="Stilbalk1Arial">RİYA KÜÇÜK ŞİRKTİR!</p>

  <p>İslâm'da riya haramdır. Riya; özü sözü bir ol­mama, iki yüzlülüktür. Ahiret amelleriyle dünyadan bir fayda sağlamayı murad etmektir. Gös­teriş için amel etmek ya da ahiret amellerini hal­ka ilan etmeyi kastetmek ve sevmektir.</p>

  <p>Allah'ın fermanına kulak verelim: «Münafık­lar (amelleri ve taatleriyle) halka gösteriş yaparlar. Allah'ı da çok ez anarlar.» (Nisa: 142)</p>

  <p>Kul sadece gösteriş için ibadet ederse, bu­nu yaparken Allah rızasını hiç düşünmüyorsa riyanın en ağırını işlemiş olur. Bu kişi Allah (c.c.) yanında hiç sevilmeyen kişidir. Meselâ insanların yanında namaz kılıp yalnızlıkta hiç kılmamak böyledir. Gösteriş için ve insanlardan korktuğu için sadaka veren de böyledir.</p>

  <p class="Stilbalk1Arial">RİYANIN TEDAVİSİ:</p>

  <p>Kendisinde az da olsa riya olduğunu farkeden kimse bunu atmak için mücadeleye hazırlanmalıdır. Övülmek zevki, yerilmek korkusu ve insanlarda olan şeylere tama' etmek kişiyi riyaya sevkeder. Önce bunlardan kurtulunmalıdır.</p>

  <p>Riyanın zararları daima hatırda tutularak riyadan vazgeçilebilir. O halde riyanın kalbi bozduğunu, Allah'tan uzaklaştırdığını, ahirette insanı mutlaka rezil, rüsva edeceğini bilmeliyiz.</p>

  <p>Cenab-ı Allah bizi riya ile ibadetleri mahvolan kullarından eylemesin...</p>

  

---

28 Temmuz Cuma

  <p class="Stilbalk1Arial">KESİLEN SAÇLAR NASIL MUHAFAZA EDİLMELİDİR?</p>

  <p>Tıraş edilen, kesilen veya tarağın dişlerinde gelen saçları, ayak altına atmak, İslâmi değildir. Bunların gömülmesini tavsiye buyuruyor. Peygamber (s.a.v.) Efendimiz. Kesilen saçların ayak altına atılması;unutkanlığa, ve hafıza zayıflığına sebebiyet verdiği gibi, sihir ve büyü yap­mağa da meydan verilmiş oluyor. Bu itibarla (s.a.v.) Efendimiz ne tavsiye buyurmuşlar ise ona uymak gerekir.</p>

  <p>Müslüman peruk için, şu için, bu için saç­larını satmaz. Hele karim kuaförlerin önüne otu­rup, saçlarına saatlerce şekil verdirtmez, onları türlü şekillere sokturmaz Resûl-i Ekrem (s.a.v.): «Kendilerini kadınlara benzetmeğe çalışan erkekle­re, kendilerini erkeklere benzetmeye özenen kadın­lara la'net etti.» denilmiştir. (Riyâz'üs-Salihin) Başı açık gezen, bilumum kadınların yanında örtülü kadınların saçlarını açıp onlara göstermeleri, İs­lâm'ın nezâket ve edebine muvafık görülmemiş­tir. Müslüman kadını, mü'min kadın, bu hususta da çok uyanık olmalıdır. Resûlullah (s.a.v.): «İğ­reti saç takan ve taktıran, cildlerini iğne ile doğ­durup mavi renkle boyayan ve boyattıran (sözleneceğim diye tabii güzelliklerini bozan) kadınlara la'net etti.» saçlar kadın için bir zinettir. O zinetleri iyi muhafaza etmek ve bu zinetlerin kıymetini bilmek icabeder.</p>

  <p class="Stilbalk1Arial">ESMAÜN NEBİ'(S.A.V.)</p>

  <p>Sahibul Liva (sa.v.): Sancak sahibi.</p>

  

---

29 Temmuz Cumartesi

  <p class="Stilbalk1Arial">PEYGAMBER (S.A.V.) EFENDİMİZ'DE ALLAH (C.C.) KORKUSU</p>

  <p>Hz. Muhammed (s.a.v.) Peygamberlerin so­nuncusu, insanların en mükemmeli ve Allah (c.c.)'in habibi oldukları halde, Allah (c.c.)'dan o derece korkarlardı ki, zaman zaman "Mahşer günü ne olacağım" buyurdukları ve yine Allah (c.c.) korkusundan mübarek gözlerinden yaşlar geldiği görülürdü.</p>

  <p>Bir gün Abdullah b. Mes'ud (r.a.) huzurların­da Nisa, Sûresi'nin: «Her miletten bir şahid getirdiğimiz ve onlara da seni şahid getirdiğimiz zaman (kafirlerin hali) nice olacaktır.» mealindeki 41. Âyetini okuyunca: Resûl-i Ekrem (s.a.v.)'in gözlerinden yaşlar boşanmıştı.</p>

  <p>Şiddetli bir fırtına çıktığında kaygılanırlar ve ne kadar mühim işleri olursa olsun hemen bırakıp Kıbleye dönerler «Ya Rabbi! gelmesi muh­temel olan felâketlerden sana sığınırım.» derdi ve hava açıldığı zaman da hamd-ü sena ederler­di.</p>

  <p>Bir defa yine böyle şiddetli bir fırtına çıkmış Resûlullah (s.a.v.) kaygılanmıştı. Hz. Âişe (r.a.) O'nun niçin kaygılı olduğunu sorunca; Resûl-i Ek­rem (s.a.v.):</p>

  <p>«- Hud kavminin uğradığı akıbete uğramadığımızı nereden biliyorsun? Hud kavmi de bir bulut görmüşler, bu bulut bizim arazimizi sulayacak demişler, fakat o bulut onları helak etmişti.» buyurmuşlardı. (Buhari)</p>

  

---

30 Temmuz Pazar

  <p class="Stilbalk1Arial">CENNETE GİREMEZ!.</p>

  <p>Kibir; insanımızı, müslüman cemaatımızı ve cemiyetimizi helak etmektedir.</p>

  <p>Hz. Peygamberimiz (s.a.v.) Efendimiz de şöyle buyuruyor: «Üç şey helak edicidir: itaat edilen cimrilik, uyulan hevâ-i nefis ve kulun ken­dini beğenip böbürlenmesidir.» (Beyhaki)</p>

  <p>Yine Resûlullah (s.a.v.):</p>

  <p>- Kalbinde hardal tanesi kadar kibir bulunan Cennet'e, kalbinde hardal tanesi kadar imânı olan Cehennem'e giremez.» (Müslim)</p>

  <p>Zengin ol, fakir ol, âbid, zâhid, alim ne olur­san ol; hiç bir şeyi hakir ve hor görme. Büyüklenme! Kibretme! Yine birazcık tefekkür et. Öleceksin ve toprak olacaksın. Tekrar dirilip mahşerde hesaba çekileceksin. Bastığın şu topraklar se­nin gibi insanların cesetinden meydana geldi. Bü­tün bu üzerinde düşüncesizce gezdiğin toprak­lar nice âlimlerin, âbid ve zahirilerin veya baş­kalarının cesedi, başı ayağı, elidir. Nice sultan­ların, vezirlerin veya her cins mahlâkun gözü, kulağı, yanağıdır. Sen de bir gün böyle olacak­sın. Hakikat böyleyken acaba bu kibirler niye?</p>

  <p>Evet Müslüman!</p>

  <p>Hep beraber düşünelim. Ağlanacak halimize ağlayalım. Kendimizi Huzurullah'a çıkmadan önce hesaba çekelim ve tek hakim, tek sığınılacak olan Allah (c.c.)'a sığınalım. Ve kibrin tasallutundan kurtulup, tevazûun yüceliğinde Hakk (c.c.)'a kul olalım...</p>

  

---

31 Temmuz Pazartesi

  <p class="Stilbalk1Arial">İMAM AHMED BİN HANBEL: (K.S.)</p>

  <p>İmamı Hanbel (r.a.) vera, takva, riyazet ve keramet içinde acaib hallere sahipti ve duası müsecab idi.</p>

  <p>Birgün Ahmed Hanbelî'yi tutup Halife önüne getirdiler. «Kur'an mahluktur, de» dediler.</p>

  <p>Sarayın önünde bir çavuş duruyordu: «Yâ imam korkma Hakkı okuyup batılı söyleme. Ben bir kere uğruluk ettim. Beni sopa ile dövdüler. Haksız olduğum halde ikrar etmedim. Sen ise haktasın, ne korkarsın?» dedi.</p>

  <p>Onun sözü Ahmed'e kuvvet vermişti. İçeri koydular, yaşlanmış ve riyazetten zayıf olmuş­tu. Elini ardına bağlayıp, kamçı ile vururlardı. Bu esnada Ahmed'in iç donu çözüldü, fakat gaybden bir el çıkıp Ahmed'in donunu bağladı. O ke­rameti görünce Ahmed'i salıverdiler.</p>

  <p>***</p>

  <p>Nakildir ki bir gencin anası kötürüm oldu. Oğluna dedi ki:</p>

  <p>«- Benim senden hoşnut olmamı dilersen, git İmamı Ahmed'e yalvar, benim için dua kılsın da ben iyi olayım.» dedi.</p>

  <p>Yiğit kalkıp Ahmed b. Hanbel'in yanına gel­di. Ahmet «- Kimdir?» dedi.</p>

  <p>- Hacetim vardır» dediyse de Ahmed ka­pıyı açmadı. «- Hacetini Allah bitirsin» dedi.</p>

  <p>O yiğit anasının yanına gittiği zaman, ana­sının kötürümlüğünü gitmiş gördü.</p>

  

---

l Ağustos Salı

  <p class="Stilbalk1Arial">TEVBENİN ŞARTLARI</p>

  <p>İşlenen günah yalnız Allah (c.c.)'a karşı olup kul hakkına taallûk etmiyorsa bu gibi günahlardan tevbe etmenin üç şartı vardır.</p>

  <p>1.   Her hal ve zamanda bütün kötülükleri ve kötü sözleri terk etmek, ve bir daha işlemekten çekinmek.</p>

  <p>2.   İşlemiş olduğu günahlara işlediğinden dolayı pişman olmak.</p>

  <p>3. İşlemiş olduğu günah ve kötülükleri bir daha işlememeğe azmedip, karar vermektir.</p>

  <p>Ebû Bekir Vâsıtî'ye «Nasûh tevbesi na­sıldır?» diye sorduklarında: «Nasûh tevbesi, giz­il ve aşikâr, sahibi üzerinde günah iz ve tesir­lerinden bir iz ve lekenin kalmamasıdır» buyurmuşlardır.</p>

  <p>Eğer işlenen günah insan hakkına ait ise o tevbenin dört şartı vardır. Bunların üçü yuka­rıda zikrettiğimiz üç şarttır. Dördüncüsü de hak sahibinin hakkını vererek onunla helâlleşmektir. Eğer bu kul hakkı mal, para ve benzerişey lerden ise sahibine, hayatta değil ölmüş ise vereselerine, veresesi de yoksa o hak sahibinin niyetinde fukaraya tasadduk eder.</p>

  <p>***</p>

  <p>SERAB</p>

  <p>Issız çölde serabı hayal bilenler, yârabbi</p>

  <p>Bilmezler ki hakikat bildikleri tam serab...</p>

  <p>N.F. Kısakürek</p>

  

---

2 Ağustos Çarşamba

  <p class="Stilbalk1Arial">DÜNYA SEVGİSİNDEN KAÇINALIM</p>

  <p>Hz. Resûlullah (s.a.v.): «Allahû Teâlâ dün­yadan daha sevimsiz bir şey yaratmamış ve onu yarattığından beri bir kere olsun tarafına bak­mamıştır.» (Beyhakî İbn Ebi'd-Dünya) buyuru­yor.</p>

  <p>Bazıları kısa ömürlerini bitmeyecek zanne­derler. Bütün mesâilerini dünya malı kazanmak için, makam, şan, şöhret ve ün için sarfeder. Mal sahibi oldukça doğru yolu şaşırır. İyilik yapamaz. Gaddarlaştıkça gaddarlaşır. Geçici malların gerçek sahibi olduğunu sanır. Allah (c.c.)'ı unutur. Onların ölüm aklına bile gelmez. Aç gözü doy­mak bilmez. Halbuki kara toprak o gözü bir da­ha boşaltmamak üzere dolduracaktır.</p>

  <p>İnsanoğlu «Malım, malım» der durur. Hal­buki kişinin sadece yeyip içtiği, giyip eskittiği ve Allah (c.c.) için tasadduk ettiği vardır. Ancak Allah (c.c.) rızası için harcananlar ebedi olarak kalıcıdır ve kula faydalıdır. Diğer iki türlü har­canan da yok olup gitmiştir. Bunların haricindekiler zaten kulun değildir. Hal böyle olunca nedir bunca eziyetler mülk için? Nedir Hakk'ı unutup ölesiye çalışmalar?</p>

  <p>Şu Hadis-i Şerife bir kulak verelim ve ken­dimize gelelim. Hz. Resûlullah (s.a.v.) buyuruyor. «Dünya, yeri olmayanın evi, serveti olmayanın malıdır. Aklı olmayan dünyalık toplar, ilmi olmayan dünyalık üzerinde husûmet eder. Anlama­yanlar dünyalık için hased eder, tahkiki, kat'i imâna sahip olmayanlar onun için uğraşıp du­rurlar» buyurmuştur.</p>

  

---

3 Ağustos Perşembe

  <p class="Stilbalk1Arial">SEVR MAGARASI'NDAKİ MUCİZELER</p>

  <p>Hicret gecesi Peygamberimiz (s.a.v.)'in yanın­da bulunan Hz. Ebu Bekir (r.a.) gömleğini yırtarak mağaradaki tüm delikleri tıkadı, son de­liği de ayağıyla kapadı.</p>

  <p>Bir müddet sonra deliği tıkanan yılan Hz. Ebu Bekir (r.a.)'in ayağını ısırdı. Peygamberimiz (s.a.v.)'i uyandırma korkusuyla hiç kıpırdamadı. Lâkin canı çok yandığından akan gözyaşlanndan bir damla mübarek yüzlerine düşünce Peygambe­rimiz (s.a.v.) uyandı. Niye ağladığını sordu. «Anam babam sana feda olsun Ya Resûlullah yı­lan tarafından ısırıldım» deyince Efendimiz (s.a.v.) ısırılan yere tükrüğünü sürdüler ve ayaktaki ağ­rı sızı kesildi.</p>

  <p>İz sürücüler mağara ağzına kadar geldiler. Durumdan Hz. Ebu Bekir (r.a.) çok telaşlandı «Ya Resûlullah (s.a.v.) eğilip de bir bakıversaler bizi görürler» dedi.</p>

  <p>Peygamberimiz (s.a.v.) «Ey Ebu Bekir! İki kişinin üçüncüsü Allah olursa sen, akıbetin ne olacağını, yakalanacağımızı mı sanırdın» diyerek onu teselli etti. içinin ferahlaması için de dua etti: «Tasalanma hiç şüphesiz Allah (c.c.) bizimle beraberdir» buyurdu.</p>

  <p>Mağaranın kapısına hemen bir örümcek gelip ağını germeğe başladı.</p>

  <p>Yine kapıda bir bitki bitti ve iki güverci onun üzerine gelip yuva kurdular.</p>

  <p>Müşrikler gelince örümcek ağını ve yuva kurmuş yaban güvercinlerini görünce aralarında</p>

  <p>"- İçeri giren olsaydı örümcek ağı bozulur, güvercin yumurtaları kırılırdı" dediler.</p>

  

---

4 Ağustos Perşembe

  <p class="Stilbalk1Arial">ŞİFA ALLAH (C.C.)'TANDIR</p>

  <p>Peygamber (s.a.v.) Efendimiz: «Allah (c.c.)'ın kulları! Tedavi olun. Allahu Teâlâ derdi yarattı­ğı gibi dermanı da yaratmıştır.» (Tirmizî ve İbn-i Mâce) buyurmuşlardır. Buradan hastalanan kişi­nin tedavi olmasının caiz olduğu ortaya çıkmaktadır.</p>

  <p>Cenâb-ı Hakk (c.c.) derdi verdiği gibi, her derdin bir devasını da vermiştir. Peygamber (s.a.v.) Efendimiz: «Şüphe yok ki Allah (c.c.) ölüm ve ihtiyarlık dışında hiçbir hastalığı ilaç­sız yaratmadı.» (Müsned) «Allahu Teâlâ verdiği herhangi bir derdin şifasını da verir.» buyurmuş­lardır, ölüm ve ihtiyarlık dışında her hastalığın ilacı olduğu bildirildiğine göre, hastaya düşen vazife, hastalığının ilâcını aramak olacaktır. Peygamber (s.a.v) Efendimiz: «Allahu Teâlâ her hastalığa bir ilaç yaptı. Hastalık kendi ilâcına rastlarsa Allah (c.c.)'ın izniyle yok olur.» buyurdular. Mûsâ Aleyhisselâm Allah-u Teâlâ'ya:</p>

  <p>- «Ya Rab, dert ve derman kimdendir?» diye sorar. Allahu Teâlâ:</p>

  <p>- «Bendendir» buyurur.</p>

  <p>Musa Aleyhisselâm:</p>

  <p>-  «O halde doktorlar ne yaparlar?» deyince Allahu Teâlâ:</p>

  <p>-  «Paranızı alır, gönüllerinizi hoş ederler, tâ ki benim hükmüm gelinceye kadar. Benim hük­müm ya iyi olmanız yahut da ölmeniz» buyurdu.</p>

  

---

5 Ağustos Cumartesi

  <p class="Stilbalk1Arial">YOLUMUZ CİHADDIR</p>

  <p>Cihad kişinin Alah (c.c.) yolunda nefsini fe­da ederek meşekkâtlere katlanması şeklinde bir ibadettir. Cenab-ı Hakk (c.c.) cihadı her müslümana farz kılmıştır. Cihad Mevlâmız (c.c.)'in, inananlara vermiş olduğu bir imtiyazdır.</p>

  <p>Ebu Zerr-i Gifârî (r.a.) rivayet ediyor:</p>

  <p>«Peygamberimiz (s.a.v.)'e «Yâ Resûlullah (s.a.v.) hangi ibadet efdaldir?» diye sordum. Resûlullah (s.a.v.) «Allah (c.c.)'a iman ve Allah yolunda cihad» buyurdu. (Buhari)</p>

  <p>Fisebilillah cihad imânî noktada, vatanın sı­nırları, dinin şerefi, milletin namusu ve istiklâli ile ilâ-yı Kelimetullah için yapılır.</p>

  <p>Cihad ancak Allah (c.c.) yolunda olur. Pey­gamber Efendimiz (s.a.v.) büyük bir savaştan dönüşte, «Küçük cihaddan büyük cihad'a dönü­yoruz, o da nefislerle olan cihaddır.» buyurmuş­lardır.</p>

  <p>Böyle olunca önce kendi nefsimizi pislikler­den temizleyerek, onu Allah (c.c.) yolunda cihada razı ettikten sonra cihadın diğer mertebelerin­de çalışmalarımızı devam ettireceğiz. Zaten içi­mizdeki nefis putunu kırmadıktan sonra yapı­lan cihadda şüphe vardır.</p>

  <p>Cihadda gaye Rıza-yı Bâri ve Cemalullah (c.c.)'dır. Allah (c.c.) yolunda ölenler ölü sayılmaz. O'(c.c.) nun uğrunda dökülen kanlar İslâm'­ın şiarı ve ahirette kazancın nişanesidir.</p>

  

---

Ağustos Pazar

  <p class="Stilbalk1Arial">CEMAATE DAİR TESBİTLER</p>

  <p>İslâm'da imam olmanın, müezzinlik yapma­nın fazileti büyüktür. Fakat imametin şartları vardır. Bu şartları haiz olmayanlar imanı olamaz­lar, imamlık yapanların ve mü'minlerin bu şartları bilmeleri gerekir, imamette kim kime tercih edilir bunları da bilmek icab eder. İmam olmak büyük sevaptır. Fazileti çoktur. Fakat bunun mes'uliyeti de o derece ağırdır, imamlık yapar­ken nelere dikkat edileceğini iyi bilip bunları ye­rine getirmelidir. Hataların ve eksikliklerin veba­li imamın üzerindedir. Bütün cemaatin mes'uli­yeti ona aittir. Cemaatin namazı yine namazdır. Günümüzün büyük bir mes'elesi de camide­ki erkek ve kadınların durumudur. Gerek imam olsun, gerekse erkek ve kadın cemaatlar olsun camideki durumları bilmek ve ona göre hareket etmek mecburiyetindedirler. Bugün bunlar bilin­miyor. Azıcık sevab kazanalım derken, boyunca günaha batılıyor. Meselâ Cum'â günü Cum'â na­mazı erkeklere farz olduğu halde kadınlar da ca­milere koşuyorlar ve erkeklerin arasına giriyorlar. Cami avlularına doluşuyorlar. Belki farzları bile terk edenler böyle yapmakla farkında bile olmadan büyük günah işlemektedirler. Peygam­berimiz (s.a.v.) şöyle buyuruyorlar: «Kadınların namazlarının en faziletlisi, evlerinin içinde kıldık­ları namazlardır» buyurmuştur.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Hatem (s.a.v.): Hatem (nübüvvet mührü) sahibi.</p>

  

---

7 Ağustos Pazartesi

  <p class="Stilbalk1Arial">PEYGAMBERİMİZ (S.A.V.) NASIL KONUŞURLARDI?</p>

  <p>-Konuşmaya Allah (c.c.)'ın adıyla başlardı. Daima düşünür ve sükûtu tercih ederdi.</p>

  <p>- Lüzum olmadan konuşmazdı.</p>

  <p>- Konuştuklarında az ve öz konuşurlardı.</p>

  <p>- Boş söz asla söylemezdi.</p>

  <p>- Konuştuklarında tatlı ve tesirli konuşurlardı.</p>

  <p>- Kimseye fena söz söylemezlerdi.</p>

  <p>- Gür ve yüksek sesle, tane tane konuşurlardı.</p>

  <p>- Konuşurken bazen latife ederler ve gözlerini |öne indirirlerdi.</p>

  <p>-  Nadiren güler, ekseriye tebessüm ederlerdi.</p>

  <p>-  Konuşmalarında umumiyetle sözlerim üç defa tekrar ederlerdi, öyle ki dinleyenler bunları ezberleyebilirlerdi.</p>

  <p>-  Elleriyle işaret ettikleri zaman bütün kollarını kaldırırlardı.</p>

  <p>-  Konuşan hiç kimsenin sözünü kesmezler, söz­leri bitinceye kadar dikkatle dinlerlerdi.</p>

  <p>-Normal hallerinde olduğu gibi hiddetli hallerinde de, daima hakkı söylerlerdi.</p>

  <p>-Şaka bile olsa asla yalan söylemezlerdi.</p>

  <p>-Hatalı harekette bulunan bir kimseyi toplu­lukta ikaz edeceği zaman umumî ifadeler kullanırlar ve hiç kimseyi mahcup etmezlerdi.</p>

  <p class="Stilbalk1Arial">ESMAÜN NEBt (S.A.V.)</p>

  <p>Aziz (s.a.v.): Cömertlikle, iyilik yapmada, kerem, ihsan buyurmada benzersiz olduğu için bu isim O'na verilmiştir.</p>

  

---

8 Ağustos Salı

  <p class="Stilbalk1Arial">SULTAN 4. MEHMED HAN</p>

  <p>Sultan Mehmed, çok güzel ata biner, gayet mükemmel olarak, her çeşit silâhı kullanırdı. Keskin bir nişancı olarak ün yapmıştı. Onun av merakı, Türk hükümdarlarının hepsinde mevcut, ananevi bir iptila idi. Saltanatının sonunda uğ­ranılan mağlubiyetlere müteessir olan efkar-ı umumiye, kendisine, av düşkünlüğünden başka kusur izafe edememiştir. Padişah halktaki dedi-koduyu takdir ederek, avdan feragat etmiş, el çekmiştir.</p>

  <p>Kendisi, çok cesur bir padişah olarak şöh­ret bulmuştur. Aynı zamanda çok merhametli ve adaletli bir padişah idi.</p>

  <p>Son derece dindar idi ve hamiyet-i milliye sa­hibi idi. Son mağlubiyetler üzerine son derece üzülmüş etrafındaki ricalin de yetersizliğini an­layarak bu günleri görmemek için ölüme talib olmuştur. Sultan hayır işlerinde de cömert, aha­lisine karşı müşfik idi.</p>

  <p>Bilhassa hamiyet-i milliyesi ve güçlü bir şahsiyete sahip olması zamanında değerlendirilememiştir. Kendisinin 20 saat at üzerinde kaldığı etrafının ise döküldüğünü tarihler yazmaktadır. Bu önemli hususiyeti ile devrinin son yılları onu son derece üzmüş, çok elemli anlar yaşamıştır. (İslâm Tarihi-A. Hilmi)</p>

  <p class="Stilbalk1Arial">ESMAÜN NEBl (S.A.V.)</p>

  <p>Sahibül İslâm (s.a.v.): Gerçek İslâm sahibi.</p>

  

---

9 Ağustos Çarşamba

  <p class="Stilbalk1Arial">HAKKIN ŞAMARI</p>

  <p>Bir gün Peygamberimiz (s.a.v.) Efendimiz;Kureyş'in en azılı müşriklerinden Velid b. Muğîre, Ümeyye b. Halef ve Ebu Cehil b. Hışam'a rastla­mıştı. O müşrikler gözlerini kaşlarını oynatarak, dilleriyle de kötülükler sayarak Hz. Peygamber (s.a.v.)'i incittiler.</p>

  <p>Bunun üzerine yüce Allah (c.c.) indirdiği ayet­te şanlı Peygamberimizi (s.a.v.) şöyle teselli etti: «Habibim andolsun senden önceki peygamberler­le de alay edildi de eğlenmekte oldukları şey (ler, yani hak), içlerinden o maskaralık edenleri çepe­çevre kuşatıverdi. De ki «Yeryüzünde gezip do­laşın, sonra bakın ki (peygamberi yalanlayanla­rın sonu nice olmuştur.» (El-En'am 10-11)</p>

  <p>Hakk'ı yalanlayanların hiçbirinin hanesi şen­likli, bayındır olmamıştır ve olmayacaktır. Geçici zevkler insanlara bazen güzel görünebilir. Fakat er veya geç, mutlaka İslâm'ı tekzip edenler Hakk'ın şamarını yiyecektir. Kafirlerin İslâm'la alay etmeleri bizim onları İslâm'a davet etmemizi engellememelidir. Geçmiş milletlerin başına gelenlerden ibret almalıdır.</p>

  <p>***</p>

  <p>SANAT</p>

  <p>Anladım işi, sanat Allah'ı aramakmış;</p>

  <p>Marifet bu, gerisi yalnız çelik-çomakmış...</p>

  <p>N.F. Kısakürek</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Alâmet (s.a.v.): Peygamberliğinin geleceğine dair birçok alâmetler olduğundan bu ismi almıştır.</p>

  

---

10 Ağustos Perşembe

  <p class="Stilbalk1Arial">HASED</p>

  <p>Hased, Allahu Teâlâ Hazretleri'nin vermiş ol­duğu ni'mete olur. O (c.c.) mü'mine bir ni'met bah­şeder. Diğer bir mü'min ise bu ni'meti ona çok görür. Bu ni'metin din kardeşinin elinden çıkma­sını arzu eder. Onun varlığını istemez ve yok ol­masına sevinir. Kıskançlık duyar, çekememezlik eder. işte bu hased'dir. Böyle olmak yani hased etmek her haliyle haramdır. Çünkü hassd eden Allah (c.c.)'ın nimetleri taksim edişine rıza gös­termemiş olur. Halbuki Cenâb-ı Erhamür-Râhimin çok adaletlidir. Her türlü hatadan münezzehtir.</p>

  <p>Mü'min kardeşim:</p>

  <p>Artık İslâm'ı öğrenme ve yaşama zamanıdır. «Cilâlı lâflara aldanıp kuru patırtıların ardına düşme devri» geride kalmış ve kalmalıdır. Ce­nâb-ı Allah (c.c.)'in nusretinin üzerimize daha çabuk tecelli etmesi, müslümanların İslâm'ı O (c.c.)'nun istediği gibi yaşamalarına bağlıdır. Bu­nalan, bocalayan, kurtuluş için bir can simidi arayan asrımızın biçâre insanının da İslâm'a daha çabuk dönmesi, yine müslümanlarm İslâm'ı iyi yaşayıp güzel temsil etmelerine bağlıdır, insanı şu haliyle görüp ümitsizliğe düşmemeliyiz. Biz­ler iyi müslüman olursak işler kolaylaşacak ve Allahu Teâlâ Hazretlerinin «Ol» emri nazil ola­cak ve anında her şey oluverecektir. Bütün mese­le biz müslümanlara kalıyor, İslâm'ı gerçekten yaşayarak istememize bağlı bulunuyor.</p>

  <p>***</p>

  <p>«Şu üç şey üç şeyi bozar: Kendini beğenmek müşavereyi; acele etmek tecrübeyi; başkalarını ha­kir görmek iyi düşünmeyi bozar.» Hz. Ali (r.a.)</p>

  

---

12 Ağustos Cumartesi

  <p class="Stilbalk1Arial">İSLAM'DA FAİZ'İN HÜKMÜ</p>

  <p>«Riba (faiz) yiyenler kendilerini şeytan çarp­mış (bir mecnun) dan başka bir halde kabirlerinden kalkmazlar. Böyle olmasında onların «Alım-satım da ancak riba gibidir» demelerindendir. Halbuki Allah alış-verişi helal, faizi haram kılmıştır. (Bundan böyle) Kim rabbinden öğüt gelip de (faizden vazgeçerse geçmişi ona ve işi (haklarındaki hüküm) de Allah (c.c.)'a aittir. Kim de tekrar (faize) dönerse onlar da ateşin yaranı­dırlar ki orada onlar (bir daha çıkmamak üze­re) ebedî kalıcıdırlar.» (Bakara:275)</p>

  <p>«Ey iman edenler gerçek mü'minler iseniz Allah (c.c.)'tan korkun, faizden (henüz alınma­mış olup da) kalanı bırakın (almayın). İşte böy­le yapmazsanız Allah (c.c.)'a ve peygamberine karşı harbe (girmiş olduğunuzu bilin). Eğer te­feciliğe, ribaya tövbe ederseniz anaparanız yine sizindir. (Bu suretle) ne haksızlık yapmış ne de haksızlığa uğratılmış olmazsınız. » (Bakara: 278-279)</p>

  <p>Peygamber Efendimiz (s.a.v.) şöyle buyurmuş­tur: «Faiz yetmişüç çeşittir. En hafifi adamın anasını nikahlamaya kalkmasının dengidir. Ribanın ötesindeki (günah) ise adamın müslümanların ırzı(na saldırması) dır.»</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mutahharül Cenan (s.a.v.): Kalbleri yarılıp temizlendiğinden dolayı «temizlenmiş kalb» mânasında Peygamberimiz (s.a.v.)'e bu isimı verilmiştir.</p>

  

---

13 Ağustos Pazar

  <p class="Stilbalk1Arial">İSLÂM'IN DÜNYAYA HAKİM OLACAĞI</p>

  <p>Dünya'nın fani hayatın gereği olarak gün­den güne beter olacağına ve bir zaman gelip emânetin kalkacağına ve dinin zaafa uğrayaca­ğına ve İslâm'ın yalnız adı kalacağına dair söylenen ve talihsizlik devirlerini haber veren ba­zı iddialardan ümitsizliğe düşmemeli, Allah-ü Teâlâ'nın geceyi gündüze ve gündüzü geceye kat­tığını ve «sonucu çok iyi bilen» olduğunu bilerek ve Allah (c.c.)'in kat'i vaadlerine inanarak daima ahirete ümîd içinde çalışmalıdır.</p>

  <p>Sûre-i Vakıada geçtiği üzere, Kıyâmet kop­tuğu zaman da bütün evvelin ve âhirin içinde ehl-i cennetin yarıdan ziyadesi de Ümmet-i Muhammed olacaktır.</p>

  <p>Din-i İslâm'ın bu suretle bütün edyâna (din­lere) galabesi va'd buyurulduktan ve bu gayeye ermek için fısk, fücur, küfür, şirk manialarına kar­şı sağlam saflarla mukabeleye hazırlanmak emri veriliyor: «Ey o bütün iman edenler! Size öyle bir ticaret göstereyim ki sizleri elim bir azâbdan kurtarır. Allah (c.c.) ve Resulüne (s.a.v.) iman edip mallarınız ve canlarınızla Allah (c.c.) yo­lunda mücahede eylersiniz, bu sizin için çok ha­yırlıdır, eğer bilirseniz. Günahlarınızı mağfiret bu­yurur ve sizi altından ırmaklar akan Cennetlere ve Adn Cennetleri'nde hoş meskenlere koyar, iş­te büyük kurtuluş odur. Diğer biri de, -ki onu seveceksiniz-: Allah (c.c.)'tan nusret ve yakın bir fethi mü'minlere müjdele.»</p>

  <p>(Saff:10-13)</p>

  

---

14 Ağustos Pazartesi

  <p class="Stilbalk1Arial">NİÇİN BAŞIMIZA TAŞ YAĞMIYOR?</p>

  <p>Günümüzde anbean görüyoruz. Kâfirler, zın­dıklar, fasıklar durmadan isyan ediyorlar. Bunları fiilleri ile yaptıkları gibi, sözleriyle de icra ediyorlar. Aynen müşriklerin Hz. Resûlullah (s.a.v.) Efendimiz'e söylediklerini söylüyorlar. Kur'an'a inanmıyorlar. O'na hakaret ediyorlar. Hâşâ «Allah (c.c.) varsa gökten üstümüze taş yağdırsın, bizi öldürsün, bize azab etsin» gibi çirkin sözler sarfediyorlar. Fakat buna rağmen rızıklanıp yaşıyorlar. Bunun sebeb-i hikmeti nedir?</p>

  <p>Şüphesiz bugünkü - isyankâr, nankör insanla­rın her şeye rağmen yaşamaları, rızık bulabilmeleri Allah (c.c.)'ın iyi kullarının, sadık mü'minlerin insanlar içinde hâlâ bulunmasından ve Cenab-ı Hakk (c.c.)'a bol istiğfar etmelerindendir, Eğer bu salih kimseler olmasın, o zaman inan­mayanların hiçbirine Cenab-ı Hakk (c.c.) hiçbir şey ihsan etmeyecektir Allah (c.c.) va'di ilâh geldiğinde kâfirleri cezalandıracak ve herkese hakkını verecektir. Uhrevî âlemde ebedî olarak elemli azâb görecek olanlar ise münafıkların ve kâfirlerin ta kendileri olacaktır. Orada onlara hiçbir lütuf ve ihsan olmayacaktır. Oradaki aza­bın bir sonu da yoktur.</p>

  <p>Öyleyse İslâm'a sarılıp felah bulalım.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Rauf (s.a.v.): Sevgili Peygamberimiz (s.a.v. çok şefkatli ve merhametli olduğundan "acıyan" anlamında bu isim verilmiştir.</p>

  

---

15 Ağustos Salı

  <p class="Stilbalk1Arial">GIYBET      </p>

  <p>İslâm'a göre; bir kişinin elbisesi kısadır veya uzundur dense yine gıybet olur. Hele onun yara­tılıştan olan bedeninden bahsedilirse böyle gıybet­çi kimselerin hali nice olur?</p>

  <p>Gıybet mevzuunda Allah (c.c.): «Biriniz di­ğerinizi gıybet etmesin, sizden biri ölü kardeşi­nin etini yemek ister mi? Elbette bundan ikrah edersiniz. O halda Allah (c.c.)'tan korkunuz. Al­lah (c.c.) tövbeleri kabul eder, çok esirger.» (Hucûrât/12) buyurmuştur.</p>

  <p>Allah-û Teâlâ, (c.c.) gıybetin ne kadar büyük günah olduğunu bize bu Âyet-i Kerîme ile beyân ediyor, İslâm'da insan eti haramdır. Fakat gıy­bet bununla değil de, ölmüş bir din kardeşimizin etini yemekle aynı derecede tutuyor. Ölmüş ki­şinin etini yemek ne kadar büyük bir günahsa gıybet de aynı derecede büyük bir günahdır, de­niliyor. Evet işte gıybet bu kadar korkunç ve iğ­renç bir hastalıktır. Onun bütün inananlar tara­fından acilen terk edilmesi de bu kadar zaruri­dir. Bu Âyet-i Kerîme'den ilham alalım ve ken­dimize gelelim... Müslümanlar olarak kendi ken­dimizi daha bu dünyada iken mahvü perişan et­meyelim. Birbirimizin etini yemeyelim.</p>

  <p>Yine Cenâb-ı Hakk (c.c.) buyuruyor:</p>

  <p>«İyice bilmediğin bir şeyi söyleme, arkasına düşme! Çünkü kulak, göz ve kalp bunların hepsi yaptıklarından mes'uldür.» (İsrâ:36)</p>

  <p>Keza Allah (c.c.): «O, bir söz atmaya dursun, mutlak yanında hazır bir gözcü vardır.» (Kaaf: 18) buyurmaktadır.</p>

  

---

16 Ağustos Çarşamba

  <p class="Stilbalk1Arial">PEYGAMBER (S.A.V.) EFENDİMİZİN ZİKİRLERİ</p>

  <p>Cenâb-ı Hakk (c.c.) Kur'an-ı Kerim'de</p>

  <p>«- Onlar (mü'minler) ayakta iken, oturur­ken ve yatarken daima Allah (c.c.)'i zikrederler.» (Âl-i İmrân: 191)</p>

  <p>«- Nice adamlar vardır ki, hiçbir ticaret, hiç­bir alış-veriş, onları zikrullahtan alıkoyamaz.» (Nur: 37) buyurmaktadır.</p>

  <p>Kur'an tebliğcisi o büyük önder, bu emir vo sıfatların en canlı timsâli idiler. Hz. Âişe (r.a.) validemiz bize Resûlullah (s.a.v.)'ın hayatları bo­yunca hiçbir an Hakk (c.c.)'ı tenzih ve takdisden geri kalmadıklarını haber veriyorlar. Her lâhza zikrullah ile meşgul bulunuyorlardı. Otu­rurken, yatarken, yürürken, uyurken, abdest alır­ken, seyahat ederken, evinden çıkarken, mescide giderken düşmanları ile mücadele ederken daima Allah (c.c.)'ı zikreder ve O (c.c.)'nun adını takdis ederlerdi.</p>

  <p class="Stilbalk1Arial">BİR KATRE</p>

  <p>Ergin bir insanda beyin hücrelerinden saatte 1000 tanesi kaybolmaktadır. Bu irreversibl (dönüşü olmayan) bir olay olup, 80 yaşına kadar beyin hücrelerinden ortalama % 10'u eksilmiş olur.</p>

  <p>Bu durumda beyinde ne kadar hücre olduğunu hesap edelim ve Cenab-ı Hakk'ın kudretini tefekkür edelim.</p>

  

---

17 Ağustos Perşembe

  <p class="Stilbalk1Arial">CUMA HUTBESİ NASIL DİNLENİR?  </p>

  <p>Bir Hadis-i Şerife göre: «Nebiyy-i Muhterem (s.a.v.) Cuma günü, imam hutbe irâd ederken, dizlerini dikerek, iki elini kavuşturup oturmak­tan nehiy buyurmuşlardır.» (Ebû Davûd ve Tirmizî)</p>

  <p>Şu halde Cuma günü hutbeyi dinlerken diz­leri dikip oturmamalıdır. Böyle oturmak kerahatlidir, uykuyu celbeder. Aynı zamanda hutbeyi dinlemeyi de fevt eder. Dizleri dikip camide otu­rulursa ve de bu durumdayken uyunursa uyu­yanın abdesti de bozulmuş olur. Camide ve hut­beyi dinlerken bir yere yaslanarak da oturulmaz. Oturulur ve de uyunursa yine abdest bozulmuş olur. Yine bağdaş kurarak oturulduğu zaman da bu durumdayken uyunursa abdest bozulmuş olur. En iyisi diz üstü oturmaktır. Bu halde uyumak da bir şeye dayanmadıktan sonra abdeste zarar ver­mez. Müslümanlar Hz. Peygamber (s.a.v.) gibi oturmalı ve hutbeyi muntazam dinlemelidir. Za­manımızda ise bazı mü'minler camide düzgün oturmuyorlar. Bolca uyuyorlar ve sonunda da abdestlerinin bozulduğunun farkına bile varmıyor­lar. Şüphesiz böyleyken kıldıkları namaz kabul olmaz. Çünkü abdestli olmayanın namazı da ol­maz.</p>

  <p>***</p>

  <p>Hz. Ebu Bekir (r.a.)'den Hz. Ali (r.a.)'e:</p>

  <p>Vallahi, Resûlullah (s.a.v.)'tan işittim. İdare makamı onundur ki: «O senindir» denilir. «O senindir» diyenin değildir.</p>

  

---

18 Ağustos Cuma

  <p class="Stilbalk1Arial">FATİHA'NIN MANA VE FAZİLETİ</p>

  <p>Fatiha Kur'an-ı Kerim'in ilk süresidir.</p>

  <p>Yüce Allah'a (c.c.) hamd ile başladığı için bu sûreye Hamd Sûresi de denir.</p>

  <p>Namazların her rekatında okunan bu mü­barek sûrede şöyle buyrulur:</p>

  <p>«Olanca hamd, alemlerin Rabbı, Rahman, Ra­him, Ceza gününün sahibi Allah'adır.</p>

  <p>Bizi, doğru yola, nimete kavuşturduğun kim­selerin yoluna eriştir.</p>

  <p>Ne gazaba uğramışlarınkine, ne de sapıklarınkine!...» (Amin).</p>

  <p>«Bizim bu duamızı kabul buyur.» demek olan amin sözü Kur'an'dan değildir. Fatiha Sûresi'nin sonunda söylenmesi sünnettir.</p>

  <p>Her kimin «amin» demesi meleklerin «amin» demesine uyarsa, onun geçmiş günahları bağışlanır.</p>

  <p>Peygamberimiz (s.a.v.), Eshab'dan (r.a.) Ebu Said b. Muallâ'ya (r.a.) «Mescidden çıkmadan, sana bir sûre öğreteceğim ki, o Kur'andaki sûrelerin sevap cihetinden en büyüğüdür.</p>

  <p>O, Elhamdülillah! Rabb'il'âlemin süresidir. Namazlarda tekrarlanan yedi Ayet ve bana ihsan olunan Kur'an'dır.» buyurmuştur.</p>

  <p>***</p>

  <p>Bir ülke, Cihad ruhunu KUR'AN'da bulursa</p>

  <p>Ruh önderi, PEYGAMBERİZİŞAN'ı olursa</p>

  <p>Yüzyıllara hükmeyler ilahi değeriyle</p>

  <p>Çağlar, medeniyetlerin en şaheseriyle</p>

  <p>A.U. KURUCU</p>

  

---

19 Ağustos Cumartesi

  <p class="Stilbalk1Arial">PEYGAMBER (S.A.V.) EFENDİMİZİN UMUMİ VE SEFER ESNASINDAKİ ADETLERİ</p>

  <p>* Peygamberimiz (s.a.v.) umumiyetle sağ elleriyle iş görmeyi severdi.</p>

  <p>* Camiye girerken önce sağ ayağı ile adım atardı.</p>

  <p>* Ayakkabılarını giyerlerken önce sağ ayak­kabılarını giyerlerdi.</p>

  <p>* Birşey dağıtacak olursa sağında bulunan­lardan başlardı.</p>

  <p>* Bir iş yapacakları zaman besmele çekerdi.</p>

  <p>* Elbiseyi sağdan giyerler ve soldan çıka­rırlardı.</p>

  <p>Hz. Enes (r.a.) diyor ki:</p>

  <p>«- Resûlullah (s.a.v.) bir gün evime gele­rek su istediler, ben de süt getirdim. Peygamberimiz (s.a.v.) içtiler. O'nun solunda Hz. Ebû Bekir (r.a.) önünde Hz. Ömer (r.a.), sağ tarafın­da da bir bedevi oturuyordu. Peygamberimiz (s.a.v.) sütü içtikten sonra Hz. Ömer (r.a.) kabı Hz. Ebû Bekir (r.a.)'e uzatmak istemişti. Resûl-i Ekrem (s.a.v.) kabın sağında bulunan bedeviye takdimini istemişti.»</p>

  <p>* z. Peygamber (s.a.v.) umumiyetle Per­şembe günleri yola çıkmaktan hoşlanırlar ve sabah erkenden yola çıkarlardı.</p>

  <p>* Hayvanına binerlerken «Bismillah» der­ler, üzerine yerleşince de üç defa tekbir getire­rek hamd ederlerdi. Yolda tepeye çıktıkça tek­bir, yokuş indikçe da tesbih ederlerdi.</p>

  <p>* Ylculuktan dönünce camiye giderler, iki ekat namaz kılarlar, sonra evlerine giderek aileleri ile görüşürlerdi.</p>

  

---

20 Ağustos Pazar

  <p class="Stilbalk1Arial">ALLAH (C.C.)'I ANMAK</p>

  <p>Allah (c.c.)'ı ananı, Allah (c.c.)'ın da ana­cağını yine Cenâb-ı Hakk (c.c.) kendisi haber veriyor. "Siz beni zikredin, ki ben de sizi zikr ede­yim." (Bakara: 152) buyuruyor.</p>

  <p>Kurtuluşu için kişinin ana meselesi yürek­ten Allah (c.c.) diyebilmesi, Hakk'ı bol bol anabilmesidir.</p>

  <p>Bu mevzuda Hadis-i Şerifler de vardır. Pey­gamberimiz (s.a.v.): «Gafiller arasında Allah'ı zik­reden, kuru çalılar arasındaki yeşil ağaç gibidir.» (Ebu Nuaym, Beyhâki) buyurmuştur.</p>

  <p>«Yine «Gafiller arasında zikreden, kaçanlar arasında kahramanca harp eden gibidir.» (İhya-i Ulûmi'd-Din.) buyurmuştur.</p>

  <p>Bir Kudsi Hadis'de de şöyle buyuruluyor: «Kulum, beni zikredip dudaklarını benim için kıpırdattığı müddetçe ben kulumla beraberim.» (İbn-i Mâce)</p>

  <p>Yine Resûl-i Ekrem (s.a.v.)'e hangi amel da­ha faziletlidir, diye sorulunca: «Dilin Allah, Allah (c.c.) derken ölmendir.» buyurmuştur. (Taberâni ve Beyhâki)</p>

  <p>Gerçek mü'min Allah (c.c.) lafza-i Celâlini duyduğu veya andığı zaman, kalbi ve bedeni titreyen, ürperen kimsedir.</p>

  <p>İnsanın kalbi Allahû Teâlâ'ya âtıl kalmama­lıdır. Bunun için çalışmalıdır. Ancak bu şekilde kalp, Allah (c.c.)'tan gayrisinden temizlenir ve ızdırapdan sükûnet bulur.</p>

  

---

21 Ağustos Pazartesi

  <p class="Stilbalk1Arial">PEYGAMBER (S.A.V.) EFENDİMİZİN TEMİZLİĞE RİAYETLERİ</p>

  <p>Peygamberimiz (s.a.v.)'in en fazla önem ver­dikleri konulardan biri de temizliktir. Birgün üstü başı kirli bir adam görmüş «Üstünü başını yıkayamıyormusun?» demişlerdir. Bir defa da ada­mın biri huzurlarına pek perişan bir kıyafetle girmiş, Peygamberimiz (s.a.v.) ona:</p>

  <p>«- Geçinmek için hiçbir vasıtan yok mu?» demişler.</p>

  <p>«- Var» cevabını alınca şöyle buyurmuşlar­dır:</p>

  <p>«Madem ki Allah (c.c.)'m lütfuna nail olmuş­sun o halde nimetin eseri üzerinde görülsün».</p>

  <p>Cahiliyet adetlerini üzerinden atamayan bazı kimseler, yerlere tükürür, camilerde bile ibadet esnasında bu gibi hareketlerde bulunurlardı. Pey­gamberimiz (sa.v.) bu çirkin adetten son dere­ce tiksinirlerdi. Bir defa gene böyle bir adetin izlerini görmüşler ve son derece hiddetlenerek mübarek yüzleri kıpkırmızı kesilmişti. O'nun bu hiddetini anlayan ensârdan bir kadın ortalığı temizleyerek Resûlullah (s.a.v.)'m teveccühünü ka­zanmıştır.</p>

  <p>Peygamberimiz (s.a.v.)'in umumi meclislerde kâfur veya başka tütsüler yakılır, bu suretle de cemaatin istirahatına dikkat edilirdi. Cuma gün­leri mescide güzel koku saçılmasını emrederler­di.</p>

  <p>***</p>

  <p>«Muhakkak Allah (c.c.), kulunun üzerindeki nimet eserlerim görmeyi sever.»</p>

  <p>H. Şerif (Kûtûb-i Sitte)</p>

  

---

22 Ağustos Salı

  <p class="Stilbalk1Arial">MİSVAK KULLANMANIN FAYDALARI</p>

  <p>* Misvak diş etlerini tahriş etmez bilâkis masaj etkisiyle kan akımını düzenliyerek dişetlerini kuvvetlendirir.</p>

  <p>* Fiziki temizlemeye ilâve olarak antiseptik etki ile kimyasal temizleme yapacak zararlı mikropların üremesine mani olur.</p>

  <p>* Diş çürüklerinin sebebi mikropların yu­valanma ve saklanma yerleri olan diş taşlarının teşekkülüne mani olur.</p>

  <p>* Ağız temizliğinde büyük vazifesi olan ağız suyunun salgılanmasını arttırır.</p>

  <p>* Ekseriya diş çürüklerine diş taşlarına bağ­lı olan ağız kokusunu giderir.</p>

  <p>* Diş minelerini parlatır.</p>

  <p>* Refleks yolla mide ifrazını arttırarak haz­mı kolaylaştırır.</p>

  <p>* Muhteviyatında şekerli madde bulunma­dığından ağızda mikrop üremesine müsait zemin meydana getirmez.</p>

  <p>* Ağız salgısının (tükrük) kıvamını incel­terek balgamı yok eder ve konuşmayı kolaylaş­tırır.</p>

  <p>* Misvak parçalarının midede hazmı müm­kündür.</p>

  <p>* Ayrıca diğer faideleri;</p>

  <p>Bedenî çöküntüyü önlemek, Zekâyı arttırmak, Görmeyi keskinleştirmek, Sesi güzelleştirmek, Şeytanı darıltmak, Melekleri memnun et­mektir.</p>

  

---

23 Ağustos Çarşamba

  <p class="Stilbalk1Arial">HZ. EBU BEKİR (R.A.)'İN İRTİHALİ</p>

  <p>Hz. Ebu Bekir (r.a.) müslümanların riyâsetinde pek kısa bir müddet bulunduğu halde pek büyük işler görmeğe muvaffak olmuştur. Resûl-i Ekrem (s.a.v.)'in irtihâli ile en vahim buhran­la karşılaşmıştı. Riyaset-i İslâmiyye'yi deruhte edince büyük bir metanet, kafi bir azim ve ira­de ile her gâileyi bertaraf etti. Müslümanlığı bu müthiş tehlikeden kurtardıktan sonra müslümanlık nurunun hârice sirayetine mani olan İran ve Bizans ile ehl-i İslâm arasındaki hristiyan arapları tezhir ettikten sonra doğrudan doğruya İran ve Bizans ile karşılaştı. İslâm fütuhatının temel­lerini kurdu. Ve bu suretle Resûl-i Ekrem (s.a.v.)'in hayatında olduğu gibi irtihalinden sonra da vazifesini derin bir aşk ile ve tam bir iman ile ifa, ederek muvaffak oldu. Huzur ve itmi'nân ile dünyadan Ukba'ya irtihal etti.</p>

  <p>Hz. Ebu Bekir (r.a.) Hakkında birkaç Hadis-i Şerif:</p>

  <p>* «Nebiler müstesna olduğu halde Ebu Bekir herkesten efdaldir.»</p>

  <p>* «Ebu Bekir benden ve ben de Ebu Bekir'­denim. Ebu Bekir dünya ve ahiret kardeşimdir.»</p>

  <p>* «Ümmetimden en evvel cennete dâhil olan Ebu Bekir'dir.»</p>

  <p>* «Kıyamet gününde herkesle hesab görülür, ancak Ebu Bekir müstesnadır.»</p>

  <p class="Stilbalk1Arial">ESMAUN NEBİ (S.A.V.)</p>

  <p>Rahîm (s.a.v.): Resûlullah (s.a.v.) tüm mü'minlere karşı rahmet sahibi ve merhametli olduğundan bu isim verilmiştir.</p>

  

---

24 Ağustos Perşembe

  <p class="Stilbalk1Arial">SULTAN II. MURAD HAN'IN VASİYETNAMESİ</p>

  <p>«Vefatımda beni, Bursa'ya oğlum Alâeddin'in yanına gömünüz. Mezarımın üstüne muhteşem türbe yaptırmayınız. Vücudumu doğrudan doğru­ya toprağa gömünüz ki, Cenab-ı Hakk (c.c.)'ın rahmeti üstüme yağsın. Mezarımın üstüne dört duvar yapınız ve hafızların oturmaları için de yanına mahaller yapınız. Cenazemi perşembe gü­nü naklediniz ki defin Cum'a günü yapılabilsin.</p>

  <p>Bizim vilayetimizde üç lokma-i helâl vardır ki, gayri vilayetlerde yoktur. Biri madenler, biri kâfirden alınan haraç, biri dahi gazadan hasıl olan maldır. Bu benim askerî mansurum bu he­lâl lokma ile zindegânî ederler. Bunlara cebir ile alınan lokma haram olur. İmdi bunlara helâl lok­ma gerekir.</p>

  <p>Sol padişah ki askerine haram lokma yedirir, o asker harami olur. Haraminin had sebâtı olmaz, hâli ne idüğü malumdur.» (A. Hilmi - İslâm Tarihi)</p>

  <p class="Stilbalk1Arial">CUM'A GÜNÜ NE YAPMALI?</p>

  <p>Ebu Hureyre (r.a.)'den rivayet edildiğine gö­re Peygamberimiz (s.a.v.) şöyle buyurdu: «Güneş Cum'a gününden daha üstün bir gün üzerine do­ğup batmamıştır. Cum'a günü içinde öyle bir sa­at vardır ki, bir müslüman Allah'tan hayırlı bir şey isteyerek bu saate denk gelirse, mutlaka di­leği kabul olur. Her hangi bir kötülükten de Al­lah'a sığınırsa, mutlaka Allah onu bu kötülükten korur.»</p>

  

---

25 Ağustos Cuma

  <p class="Stilbalk1Arial">PEYGAMBER (S.A.V.) EFENDİMİZİN MÜLAKATA VE ZİYARETLERİ</p>

  <p>Peygamberimiz (s.a.v.)'in kendileri ile görüş­meğe gelen ziyaretçileri kabul ederler, onlarla musafaha etmek için önce davranırlar, musafaha esnasında ellerini daha önce çekmek ihtiyatında değillerdi. Biri kulaklarına birşey söyle­mek isterse söz bitmeden yüzünü çevirmezlerdi.</p>

  <p>Kendilerini ziyarete gelen misafirler, önce selâm verir, müsaade ister, ancak ondan sonra huzura girerlerdi. Kendileri de birini ziyarete git­tikleri zaman kapının sağ veya sol kanadı önünde dururlar. "Esselâmüaleyküm" derler, içeri gir­mek için izin isterler, müsaade edilirse girerler edilmezse geri dönerlerdi.</p>

  <p>Ashâb-ı Kiram (r.a.)'dan biriyle karşılaştık­ları zaman onunla musafaha ederler, iyice elle­rini birbirine geçirerek sıkıştırırlardı.</p>

  <p>Yolda rasladığı erkek, kadın, köle, çocuk, herkese selâm verirlerdi. Bir defa yolda münafıklar ile müslümanlarm birarada oturduklarını gör­müşler, hepsini selâmlamışlardı.</p>

  <p>İslâmî kaideler çerçevesinde müslümanlar da­ima biribirlerini ziyaret etmeli, Allah (c.c.)'in «Müslümanlar ancak kardeştir.» kanunu gereğince kardeşliğin icaplarını yerine getirmelidirler Daima mü'min kardeşine güleryüz ve tatlı dil ile mukabelede bulunulmalıdır.</p>

  <p>***</p>

  <p>«Halka iyilik etmek, afetlerden ve belâlardan masumiyeti muciptir.» Hz. Ebu Bekir (r.a.)</p>

  

---

26 Ağustos Cumartesi

  <p class="Stilbalk1Arial">HZ. HASAN VE HZ. HÜSEYİN (R.A.) CENNET GENÇLERİNİN EFENDİSİDİR</p>

  <p>Dünya ve ahirette seyyidlerimiz Hz. Hasan ve Hz. Hüseyin (r.a.)'dır.</p>

  <p>Allah (c.c.) davasına inanan, ona gönül veren, onun yolunda mücadele etmeye hazır olan her genç bilmelidir ki Seyyidimiz, efendimiz, başımız, başkanımız Hz. Hasan ve Hz. Hüseyin (r.a.) dir.</p>

  <p>İki cihan serveri, sultanımız, mürşidimiz Hz. Muhammed (s.a.v.) Efendimiz'in hak yolunda olanlara ısmarladığı Allah davasının genç erleri, mücahidler ordusunun genç subayları bilmelidirler ki dünya ve ahirette bizim seyyidimız Hz. Hasan ve Hz. Hüseyin (r.a.)'dir.</p>

  <p>Seyyidlerimizin seyyidliğini bize müjdeleyen seyyidlerin seyyidi Efendimiz (s.a.v.)'dir. Peygam­berimiz (s.a.v.) bir hadis-i şeriflerinde «Bir melek semadan birinci defa gelerek bana selâm verdi. Hz. Hasan ve Hz. Hüseyin Cennet gençlerinin seyyidleri olduğunu ve Fatımatüz-Zehra'nın da cennet kadınlarının hanımefendisi olduğunu bana müjdeledi.» (Camiüssağir) buyurmuşlardır. Yine Ahmed b Hanbel Müsned'de Peygamber (s.a.v.) efendimizden «Hasan ve Hüseyin cennet gençlerinin iki efendisidir» hadisini nakletmektedir.</p>

  <p>***</p>

  <p class="c1">«Mal hasislerde, silah korkaklarda, rey zaiflerde olursa işler bozulur.»</p>

  <p>Hz. Ebu Bekir (r.a.)</p>

  

---

27 Ağustos Pazar

  <p class="Stilbalk1Arial">HZ. ALİ'YYÜL - MURTEZA</p>

  <p>Hz. Ali (r.a.) 'ın künyesi Ebû'l-Hasen, Ebû Türab, lâkabı Haydar, unvanı Emîrü'l-mü'minîn'dir. Babası Ebû Talib, dedesi Abdül-Müftalib'dir. Validesi Fatıma bint-i Esed'dir.</p>

  <p>Hz. Ali (r.a.) Resûl-i Ekrem (s.a.v.) 'in amcazadesidir. Bi'set-i Seniyye'den on sene, Hicret­ten yirmiüç sene önce Receb ayının onüçüncü günü Mekke-i Mükerreme'de doğmuştur.</p>

  <p>Ebû Talib'in çoluk çocuğu çok olduğundan kendisi maişet darlığı içindeydi. Bu sebeple Resûl-i Ekrem (s.a.v.) Hz. Ali (r.a.)'nin terbiye ve iaşesini üzerine almış ve onu yanında büyütmüş­tür. Bundan sonra Hz. Ali (r.a.) Resûl-i Ekrem (s.a.v.)'den ayrılmamış, bu sayede müslümanlığa dâir bütün vak'aları yakından görmüş ve için­de yaşamıştır. Nitekim 7-8 yaşlarında iken müslüman olmuştur. Bu özelliğiyle «çocuklardan ilk müslüman olan» sıfatını kazanmıştır.</p>

  <p>Hz. Ali hakkında birkaç Hadis-i Şerif:</p>

  <p>* «Ben uyarıcıyım, Ali yol göstericidir. Yâ Ali! Doğru yolda gidenler, senin rehberliğinde gi­denlerdir.»</p>

  <p>* «Cennet üç kimseye müştaktır. Bunlar: Ali, Ammâr ve Selman'dır.»</p>

  <p>* «Benden ayrılan Allah Teâlâ'dan ayrılır. Yâ Ali! Senden ayrılan da benden ayrılır.»</p>

  <p class="Stilbalk1Arial">ESMAÜN NEBİ (S.A.V.)</p>

  <p>Üzünü Hayr (s.a.v.): Hayır kulağı.</p>

  

---

28 Ağustos Pazartesi

  <p class="Stilbalk1Arial">HUDEYBİYE'DEKi MUCİZELER</p>

  <p>Resûlullah (s.a.v.) Efendimiz'in çıktığı sefer­de sahâbî hazeratı, çeşitli mucizelere şahid oldular. Bu mucizelerle onların imânı daha da kuv­vetleniyor ve netice olarak Peygamber (s.a.v.) Efendimiz'e daha çok bağlanıyorlar, onun sünnetine sarılıyorlardı.</p>

  <p>Peygamberimiz (s.a.v.)'in devesi Kusvâ ilk çöktüğü yerden sıçrayıp kalkmış ve geri dönüp pek az suyu olan Semed çukuru yolu üzerinde­ki Hudeybiye'nin en son, en uzak noktasında çökmüş ve Resûlullah (s.a.v.) Efendimiz Kusvâ'dan inmişti.</p>

  <p>Semed çukurundaki az su bitince; Peygambe­rimiz (s.a.v.) çantasından bir ok çıkarıp Semed çukurunun dibine saplanmasını emrettiler. Sa­hâbî (r.a.)'den birisi bu emri ifâ eder etmez, çukurdan su fışkırmaya başladı. Aynca suyu çeki­len Hudeybiye Kuyusu'nun da suyu çoğaldı.</p>

  <p>Başka bir yerde Peygamber (s.a.v.) ibrikten abdest aldığı bir sırada su istemek üzere ona vardılar. «Mahvolduk ya Resûlullah (s.a.v.)» dedi­ler. Peygamberimiz (s.a.v.) «Ben sizin aranızda iken mahvolmayacaksınız» buyurdular. Mübarek ellerini abdest aldıkları ibriğin üzerine koyup «Alı­nız Bismillah» buyurunca, mübarek parmakları­nın arasından su akmaya başladı.</p>

  <p>***</p>

  <p><b>"Zulüm, ahdini bozma, hile kimde bulunursa zararları yine kendine dokunur."</b> Hz. Ebu Bekir (r.a.)</p>

  

---

29 Ağustos Salı

  <p class="Stilbalk1Arial">HİLAFETİN OSMANLILARA GEÇMESİ</p>

  <p>Büyük bir Türk - İslâm İmparatorluğu kurmak steyen Yavuz Sultan Selim Han Mısır'a ordusuyla yöneldi. Osmanlı kaynaklarında bunun, mâne­vi bir davet üzerine vukubulduğu rivayet edilir. Nitekim Hoca Sa'dettin Efendi, Selim-nâme'sinde, pederi Hasan Çan'dan, gayet manalı bir rüya nakleder. 1517 yılında Ridaniye'de Kölemen kuvvet­lerini hezimete uğratarak Kahire'ye girdi. Bura­da bir müddet kaldıktan sonra İstanbul'a döndü. Burada muhtelif İslâm ülkelerinden gelen ulema­nın hazır bulunduğu bir merasimle, Abbasi halife­si mütevekkil Alallah tarafından hilâfet Osmanoğulları'na devredildi. (İslâm Tarihi - A. Hilmi)</p>

  <p class="Stilbalk1Arial">MOHAÇ ZAFERİ</p>

  <p>Başta padişah olmak üzere, ordû-yı hümayun Macaristan'a yürüdü. Mohaç sahrasında Avrupa'dan yardım gören Macar ordusuyla karşılaşıl­dı. Kanunî sabah namazından sonra askerleri ce­saretlendirmek için alay alay dolaşarak konuşma­lar yaptı. Peçevî'ye göre mücahidlerin ser efrazı olan padişah her sancağın dibinde mübarek ellerini kaldırarak «İlâhi, kuvvet kudret senin, tasarruf-ı nusret senin; inayet senin himayet senin. Bir bö­lük ümmet-i Muhammed zuafasını yerindirme ve düşmanı sevindirme» deyip yaşlı gözlerle abidane münacaatlarda bulundu. Sonra Otağı hümayuna gitti. Atından yere inerek anane mucibince 2 rekat namaz kıldı. Sonra muharebeye başlandı Düşman tamamen imha edildi. Bunun arkasından kısa müddet içinde Macaristan feth edildi.</p>

  

---

30 Ağustos Çarşamba

  <p class="Stilbalk1Arial">PEYGAMBERİMİZ (S.A.V.) NASIL GİYİNİRDİ?</p>

  <p>* Sade giyinmeyi severdi.</p>

  <p>* Giyinişlerinde muayyen bir tarz takip et­mezdi.</p>

  <p>* İzâr, ridâ gömlek ve cübbeden ne bulursa onu giyerdi.</p>

  <p>* Yeşil elbiseden hoşlanır ve ekseriya beyaz giyerlerdi.</p>

  <p>* Bazen işlemeli kaftan giydikleri de olurdu.</p>

  <p>* Atlastan yapılmış kaftan da giymişlerdir.</p>

  <p>* Elbiselerini topuklarından aşağı uzatmaz­lardı.</p>

  <p>* Sarıgının taylasanını omuzları arasına sarkıtırlardı.</p>

  <p>* Zaferan ile boyanmış bir de çarşafı vardı ki yalnız bunun içinde namaz kıldıkları da olur­du.</p>

  <p>* Hulle-i Hamrâ denilen, üzerinde kırmızı çizgiler bulunan Yemen kumaşı kullanırlardı.</p>

  <p>* Umumiyetle keçi kılından örme elbiseler giyerlerdi.</p>

  <p>* İrtihallerinden önce giydikleri, yamalı bir örtü ve el dokuması sert bir entariden ibaretti.</p>

  <p>* Ayakkabıları sandal şeklinde idi. Bağları bağlanıp ayaklannı bu şekilde tutarlardı.</p>

  <p class="Stilbalk1Arial">HADÎS-İ ŞERİFLERDE YARDIMLAŞMA</p>

  <p>"Libas giydirerek mü'min kardeşinin avretini setreden kimsenin avretini Allah yevm-i kıyamette setr eyler.»</p>

  <p>«Kendisine iltica edenlerin ricasını kat'eyleyenin ricasını Cenab-ı Hak kabul buyurmaz.»</p>

  

---

31 Ağustos Perşembe

  <p class="Stilbalk1Arial">ABDÛLHAMİD HAN</p>

  <p>Sultan Hamid'in en büyük meziyeti, haricî po­litikadaki üstadlığıdır. Berlin Muahedesiyle Tür­kiye'nin içine düştüğü siyasî tehlikeler, ancak böyle bir politika dehâsiyle durdurabilmiştir.</p>

  <p>Fransız sefiri Bompard «Avrupa'da onun aya­rında hârici siyâseti bilen bir diplomat yoktur» demiş; İngiliz Bahriye Lordu Fisher ise «Abdülhamîd, bütün Avrupa'nın en mahir ve seriü'l-intikal diplomatlarındandır» kanaatini ileri sürmüş­tür. Bunlar, onun dış politikada ne derece mahir ve üstad bir hükümdar olduğunu ortaya koy­maktadır. Sultan Hamîd, dış politikadaki çıkışlarında ve mücâdelesinde, dâima medenî usûlle­ri kullanmış; çok ince ve karışık bir zekânın mah­sûlü olan yollardan hareket etmiştir.</p>

  <p>Sultan Hamîd, yeni zamanların ve günümü­zün en büyük mücâdele vasıtalarından biri olan propaganda silâhını, en ucuz ve müessir bir tarz­da kullanan hükümdardır, Avrupa devletlerinin emperyalist ve sömürgeci politikalarına karşı, emperyalist ve sömürgeciliğe bir İttihâd-ı İs­lâm ve Hilâfet propagandasiyle karşı çıkmıştır. Onun bu politikası, tecâvüzî değil, tahaffuzî bir mâhiyet ve hiç bir zaman da hududu aşmamış­tır.</p>

  <p>Sultan, siyâset sahnesinde, neyi yapacağını, neyi yapamıyacağını bilen, millî mevcudiyetten hiç bir fedakârlık göstermeden, mümkünü gerçek­leştirmeğe çalışan bir adamdır. Onun siyâseti, dâ­ima şahsiyetli bir politika olmuştur.</p>

  <p>(İslâm Tarihi - A. Hilmi)</p>

  

---

1 Eylül Cuma

  <p class="Stilbalk1Arial">CEMAATA NASIL UYACAĞIZ?</p>

  <p>Namazın başından sonuna kadar tamamen imama uyan, bütün rek'atleri imamla beraber kılan kimseye müdrik denir. Cemaatle kılınan na­mazda en geç birinci rek'atın rukû'unda imama etişen kimse müdrik adını alır. Rukû'ya yetişen o rekâta yetişmiş olur.</p>

  <p>Müdrik'e Ait Mes'eleler</p>

  <p>Cemaatle namaz kılmanın sevabı çok fazla­dır. Cemaate uyan müdrik hakkında tesbit ettiğimiz bazı hususları aşağıda zikrediyoruz. Mü'minler olarak ilmihal bilgilerimizi artırmalıyız, öğrendiklerimizi de zaman zaman tekrar etmeliyiz. Çünkü insan zamanla bildiklerini unutur, nisyana terk eder.</p>

  <p>Bir kimse tek olarak herhangi bir farz na­maza başlamış olsa bu esnada da başkaları ay­nı namazı cemaatle kılmaya başlamış olsalar, söy­le hareket eder: Kişi daha hiç secdeye varmamış ise kıldığı namazı bırakır ve cemaata uyar. Bir kere secdeye varmış ise ve bu kıldığı namaz akşam veya sabah namazı ise yine namaz bırakılır ve cemaata uyulur. Yalnız akşam ve sabah namazlarında ikinci rek'at için secdeye varılmış ise namaz tamamlanır. Namaz bırakılıp imama uyulamaz. Namaz tek olarak tamamlandıktan sonra da imama yine uyulamaz. Sebebi şudur ki, sabah namazından sonra nafile kılınamaz. Akşam namazı üç rek'attır. Üç rek'at nafile namaz olma; ve kılınamaz.</p>

  

---

2 Eylül Cumartesi

  <p class="Stilbalk1Arial">ÂYETÜ'L-KÛRSÎ</p>

  <p>"Allah (c.c.) öyle yücedir ki, O'ndan başka ibadete lâyık biri yoktur. Ancak zât-ı uluhiyeti vardır. Zira hayat sıfatıyla muttasıf olduğu gi­bi halkın umurunu tedbir ve hıfz etmeye kaim ve dâim ve hayatı, ezelî ve ebedidir."</p>

  <p>«Çünkü uyku evvelinde olan esnemek ve gerinmek ve bilfiil uyku ve fütur ve gaflet gibi şeyler asla kendisine arız olmaz.»</p>

  <p>«Gökler ve yeryüzü ve arasındaki bütün mahlûkat Allah (c.c.)'ındır. Ve hepsinin korunması ona aittir.</p>

  <p>«Allah (c.c.) katında âsilere enbiya ve evli­yadan kim şefaat edebilir? Hiç kimse edemez. Ancak Allah (c.c.)'ın izni ile şefaat eder.»</p>

  <p>«Allah (c.c.) insanların ileriye takdim ettik­leri ve geride işleyecekleri amellerini bilir ve hiçbir zerresi ilminden hariç olmaz.»</p>

  <p>«Halbuki insanlar Allah (c.c.)'ın bildiği ma­lumattan azıcık bir şey bile bilmezler, ancak Allah (c.c.)'ın mahlûkunun bilmelerine irade-i ilahiyesi şeref-i taalluk ettiği şeyi bilirler.»</p>

  <p>«Hak Teâlâ'nın kürsîsi ve arzı vâsi oldu ve onları ihata etti.»</p>

  <p>«Gökleri ve yeri korumak Allah (c.c.) üzeri­ne ağır olmaz.»</p>

  <p>«Halbuki Allah Teâlâ şerik ve nazîrden yü­ce ve herşeyden büyüktür.»</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Fazilet (s.a.v.): Zatında ve sıfatında bütün faziletleri topladığından Peygamberimiz (s.a.v.)'e bu isim verildi.</p>

  

---

3 Eylül Pazar

  <p class="Stilbalk1Arial">PEYGAMBERİMİZ (S.A.V.)'İN SİTEMLENMESİ VE ALLAH (C.C.) TARAFINDAN UYARILMASI</p>

  <p>Peygamberimiz (s.a.v.) çukura yanı üzerine düştüğü zaman yüzü kanamakta idi. Elini kanayan yüzüne sürdü.</p>

  <p>«Kendilerini Rablarına imana davet ederken Peygamberlerinin yüzünü kana boyayan bir kavim nasıl felah bulur?» diyerek şikayetlendi.</p>

  <p>Bunun üzerine Yüce Allah (c.c.) indirdiği ayette şöyle buyurdu: «Ey Rasûlum! Kulların işin­den hiçbir şey sana ait değildir» (senin elinde bir şey yoktur.)</p>

  <p>Allah (c.c.) ya onlara (rahmetiyle) tevbe na­sip eder yahut zalim oldukları için onları azaba çarpar.</p>

  <p>Göklerde ve yerde ne varsa hepsi Allah (c.c.)'ındır.</p>

  <p>O dilediğini yarlığar, dilediğini azaba çarpar. Allah kulları hakkında çok yarlığayıcı ve esirgeyicidir.» (Ali İmran: 128-129)</p>

  <p>Abdullah b. Ömer (r.a.)'den rivayet edilen bir hadise göre: Rasûlullah (s.a.v.) Uhud günü:</p>

  <p>«Ey Allah (c.c.)! Ebu Sufyan'ı rahmetinden uzak­laştır.</p>

  <p>Ey Allah (c.c.)! Haris b. Hişam'ı rahmetinden uzaklaştır.</p>

  <p>Ey Allah (c.c.)! Safvan b. Ümeyye'yi rahme­tinden uzaklaştır» diyerek dua edince bu ayetler inmiştir.</p>

  <p>Duada adları anılanlar sonradan Allah (c.c.)'a tevbe edip iyi birer müslüman olmuşlardır.</p>

  <p>İlâhi rahmetten uzaklaştırılmaları istenenler arasında Süheyl b. Amr da vardı. (Buharî)</p>

  

---

4 Eylül Pazartesi

  <p class="Stilbalk1Arial">BAHlRA'NIN PEYGAMBERİMİZ (S.A.V.) ÜZERİNDEKİ TEŞHİSİ VE EBU TALİP'İ UYARIŞI</p>

  <p>Peygamberimiz (s.a.v.) 12 yaşında iken Amcası Ebû Tâlib'le birlikte bir ticaret kervanında Şam'a gidiyorlardı. Busra denen yerdeki manastırın rahibi olan Rahip Bahîra adlı alim kişi Peygamberimiz (s.a.v.)'i görür görmez ona dikkatli bakmağa ve bedenin bazı uzuvlarını süzmeye başladı. Peygamberimiz (s.a.v.)'e baktıkça ki­tapta yazılı sıfatları onda buluyordu. Bâhira Peygamberimiz (s.a.v.)'in yanına gidip. «Ey çocuk! Ben sana bazı şeyler soracağım, Lat ve Uzza hakkı için sorularımı cevaplandır.» dedi</p>

  <p>Peygamberimiz (s.a.v.): «Lat ve Uzza adına yemin vererek bana birşey sorma. Vallahi ben onlardan nefret ettiğim kadar hiçbir şeyden nef­ret etmem» dedi.</p>

  <p>Bâhira «öyle ise Allah (c.c.) aşkına sana so­racağım şeylere cevap ver» dedi.</p>

  <p>Peygamberimiz (s.a.v.) «Bana istediğini sor dedi. Bunun üzerine Bâhira uykudaki hallerine uykusuna, heyetine ve işlerine ait birçok sorular sordu. Ve Peygamberimiz (s.a.v.)'in sırtında iki omuzu arasında bulunan nübüvvet mührünü de yerli yerinde gördü. Sonra Amcasının yanına gelip: «Kardeşinin oğlunu memleketine hemen geri götür. Yahudilerin ona zarar vermelerinden sakın. Vallahi senin bu kardeşinin oğlunun çok büyük bir hâl ve şanı olacaktır. Biz onun son peygamber olacağını, kitabımızdan, atalarımızda yapılan rivayetlerden biliyoruz» dedi.</p>

  

---

5 Eylül Salı

  <p class="Stilbalk1Arial">HZ. AİŞE (R. ANHA)'NİN GERÇEKLEŞEN RÜYASI</p>

  <p>Hz. Âişe (r.anhâ), rüyasında gökten üç Ay'ın vine düştüğünü görmüş, bunu babası Hz. Ebû Bekir (r.a.)'e anlatmıştı.</p>

  <p>Hz. Ebû Bekir (r.a.) "Sen bunu neye yordun?" diye sormuştu.</p>

  <p>Hz. Âişe (r. anhâ) «Resûlullah Alehisselam'ın bir oğlu olacağına yordum!» deyince, Hz. Ebû Bekir (r.a.), susmuş, sonradan «Eğer rû'yan sadıksa, yeryüzü halkının en hayırlısı olan üçü, se­nin evine gömülecektir!» demişti.</p>

  <p>Peygamberimiz (s.a.v.) vefat ettiği zaman, Hz. Ebû Bekir (r.a.), Hz. Âişe (r. anhâ)'ya "Bu senin rû'yanda gördüğün üç aydan birisi olup onların en hayırlısı idi."</p>

  <p>"Ayların en hayırlısı olanı vefat ettirilip gö­türüldü!» dedi.</p>

  <p>Sonradan Hz. Ebû Bekir (r.a.)'le, Hz. Ömer (r.a.)'in de Hz. Âişe (r. anhâ)'nin evinde Peygamberimiz (s.a.v.)'in yanına gömülmeleri, Hz Âişe (r. anhâ)'nin rüyasını tamamiyle gerçek leştirmiştir.</p>

  <p class="Stilbalk1Arial">BİLAL-İ HABEŞİ (R.A.)'NİN MESCİD CEMÂATINI AĞLATMASI</p>

  <p>Bilâl-i Habeşi (r.a.) Peygamberimiz (s.a.v.)'in vefatından sonra ve gömülmesinden önce ezan okurken «Eşhedû enne Muhammeder'Resûlullah» dediği zaman, Mescid ağıttan çalkalandı.</p>

  <p>Peygamberimiz (s.a.v.) kabre gömüldükten sonra, Bilâl-i Habeşi (r.a.) ezan okumayı bıraktı.</p>

  

---

6 Eylül Çarşamba

  <p class="Stilbalk1Arial">EDİLLE-İ ŞER'İYYE</p>

  <p>Allah (c.c.) indinde yegane din olan İslâm'ın hükümleri Edille-i Şer'iyye ile ortaya konmuştur. Edille-i Şer'iyye: «Kitap, Sünnet, İcmâ-i Üm­met ve Kıyas-ı Fukahâ» dan çıkan şeriatın (İs­lâm'ın) dört delilidir. Buna Edile-i Erbaa da de­nilir.</p>

  <p>Kitap'tan maksat Kur'an-ı Kerim'dir.</p>

  <p>Sünnet: Hz. Peygamberimiz (s.â.v.)'in bütün söz ve fiileri, tasvibleri (gördüğü zaman seslenmeyerek doğru buldukları olaylar)dır.</p>

  <p>İcmâ-i Ümmet: İttifak mânâsına olup, müctehidlerin bir asırda, bir hükmü şer'i üzerine ittifak etmeleridir. İcma selahiyeti müctehidlere aittir ve onlara hastır, içinde bulunduğumuz şu asrımızda müctehid yoktur. Halkın ittifakları icma sayılmaz. Bunların ittifakına uyulamaz icmânın şartları vardır. Ancak bu şartlara uyula­rak icmâ yapılabilir.</p>

  <p>Kıyas-ı Fukahâ ise: Mukayese demek olup, dinimizde iki malum şeyden birinin mensus olan hükmünü -yani bu hükmün benzerini- arala­rındaki benzerlikten dolayı diğerinde de bilictihad izhar etmektir. Kıyasın da şartları vardır Herkes kıyas yapamaz, her mevzuda da yapılmaz.</p>

  <p>***</p>

  <p>«Bir insanda kibir, hırs ve şehvet, söz söylerken soğan gibi kokar.»</p>

  <p>Mevlâna Celaleddini Rûmî (K.S.)</p>

  

---

7 Eylül Perşembe

  <p class="Stilbalk1Arial">KANUNİ SULTAN SÜLEYMAN</p>

  <p>Zamanımızda da tanıtımı yapılan Kanunî Sultan Süleyman devri Osmanlı Devleti'nin tam zirve noktasıdır. Onun zamanında kara ve de­nizlerde üç Osmanlı hareketi aynı anda başladı. Bir taraftan Kaptân-ı Derya Hayreddin Paşa Ada­lar seferine hareket etti. Mısır valisi Hadım Süleyman Paşa Hind seferine çıktı. Beri yandan Kanunî Sultan Süleyman Boğdan seferine azimet etti. Ayrı ve birbirinden çok uzak sahalarda icra edilen bu büyük teşebbüsler, Osmanlı Dev­leti'nin ölçü tanımaz iktisadî ve askeri azametini göstermektedir. Bu, tarihin hâlâ hayal etmediği derecede büyük ve mehabetli bir kudret gös­terisidir.</p>

  <p>Bu üç seferden de zaferle ve başarıyla dö­nülmüştür.</p>

  <p>Kanunî, «Kanunnâme»lerini şer-i şerife uygun olarak hazırlatmış, son derece adil bir hükümdardır.</p>

  <p>"Halk içinde muteber bir nesne yok devlet gibi;</p>

  <p>Olmaya devlet cihanda bir nefes sıhhat gibi;</p>

  <p>Saltanat dedikleri bir cihan gavgasıdır;</p>

  <p class="c1">Olmaya baht-ı saadet dünyada vahdet gibi»</p>

  <p>(K. Sultan Süleyman)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mahsusun Bil-Mecdi (s.a.v ): Sevgili Peygam­berimiz (s.a.v.), hiç kimsenin kendisine benzemeyip yaklaşamadığı üstün mertebeye nail olduğun­dan kendilerine bu isim verilmiştir.</p>

  

---

8 Eylül Cuma

  <p class="Stilbalk1Arial">EĞER ALLAH (C.C.)'I GERÇEKTEN SEVİYORSAK</p>

  <p>* Ölümden korkmamalı ve tiksinmemeliyiz. Çünkü ölüm ebedî hayatın başlangıcıdır. Allah (c.c.)'a kavuşmanın yoludur. Daima ölüme hazır olmalıyız. Her vesileyle ölümü düşünmeliyiz</p>

  <p>* Dünyadaki her şeyi Allah (c.c.) sevgisiyle evmeli ve herşeyimizi O'nun yolunda harcayabilmeliyiz.</p>

  <p>* O'nun kelamına (Kur'an'a) ve Peygamberi (s.a.v.)'ne harfiyyen itaat etmeliyiz.</p>

  <p>* Dedikodu, gıybet, kin, hased, kibir, ucu gibi kötü hasletlerden sakınmalıyız.</p>

  <p>* Eğer Allah (c.c.)'ı seviyorsak, ibadet bize kolay gelmeli, zevkle onları ifa etmeliyiz.</p>

  <p>* Allah (c.c.) dostlarını kendimize dost edinmeli, hiçbir maddî menfaat beklemeden onları ziyaret etmeli. O'nun düşmanlarını da ken­dimize düşman edinmeliyiz.</p>

  <p>* Eğer Allah (c.c.)'ı seviyorsak, gece gün­düz O'nun zikri ve teefkkürü ile meşgul olmalı­yız. Kişi sevdiğini anar. Sirke küpünden sirke, bal küpünden bal sızar. Allah (c.c.)'ı seven da­ima O'nu anar. Zikrullaha devamla, gönüllerde Allah (c.c.) sevgisi yer eden kimse dünya ve ahiret sultanlığını kazanmış demektir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibüs Seyfi (s.a.v.): Peygamberimiz (s.a.v.)'e kılıçla savaşmak emredilmiştir. Ümmeti de din düşmanlarıyla kıyamete kadar savaşacağından "kılıç sahibi" anlamına gelen bu isim kendilerine verilmiştir.</p>

  

---

9 Eylül Cumartesi

  <p class="Stilbalk1Arial">MÜ'MİN SUÇ ARAŞTIRMAZ!</p>

  <p>Yüce dinimizde suç araştırmak, mu'minlerin ayıbını ortaya çıkarmak haram kılınmıştır. Mü'minler başkalarının suçlarını meydana çıkarmak için araştırma yapmazlar.</p>

  <p>Cenab-ı Hakk (c.c.) buyuruyor: "Müslümanların ayıplarını ve gizli hallerini araştırmayınız» (Hucurat: 12) Müslümanların kusurlarını araştıranlar o hususta casusluk etmektedirler. Allah (c.c)'ın gizlediği kulun ayıplarını deşmektedir­ler. Mü'min bu aşağılık hale düşmemelidir. Alllah (c.c.)'ın örttüğünü örtmeli, gizlediğini gizlemelidir.</p>

  <p>Peygamber (s.a.v.) Efendimiz müminlerin gizli taraflarını araştırmayı münafıkların adetlerinden saymış ve onları şiddetle azarlamıştır.</p>

  <p>Bu durum çok önemlidir. Şöyle ki. Hadis-ı Şerifte «Ev halkından izinsiz olarak evin içme (gizli şeyleri görmek için bir delikten) bakan kimsenin gözünü patlatmak onlara helâldir.» (müttefekun aleyh) buyurulmaktadır.</p>

  <p>Peygamberimiz (s.a.v.) «Kendisinden nefret ettikleri bir cemaatın sözlerini dinleyenin kulaklarına kıyamet gününde kurşun eriyiği döküle­cektir» buyurarak dikkatimizi çekmekte.</p>

  <p>Allah (c.c.) şöyle emrediyor: «Ey iman eden­ler, kendi (ev ve) odalarınızdan başka (evlere ve) odalara sahipleriyle alışkanlık peyda etme­den (izin istemeden) ve selâm da vermeden girmeyin.» (Nûr: 27)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibüt Tac (s.a.v.): Taç (sarık) sahibi.</p>

  

---

10 Eylül Pazar

  <p class="Stilbalk1Arial">YALNIZCA KİTAB'A İNANMAK          </p>

  <p>Bir kısım müslümanlar cahilliğin eseri ola­rak veya bazı odaklarca kasıtlı çıkarılmış fitne­ye kanarak «Ben sadece Kitab'a (Kur'an'a) ina­nırım, başka şeye inanmam» derler. Bu çok yan­lış ve tehlikeli bir inançtır. Maazallah insanı küf­re kadar götürür. Bazı kimseler de gafletinden ve ihanetinden «Biz ancak kitaba inanır, O'na uyarız» derler ve İslâm'ın diğer delillerini red ederler. Dünyada müslümanlar arasında bu doğ­rultuda bazı akımlar vardır. Müslümanların ara­sına İslâm'ı içinden vurmak için, İslâm düşman­ları tarafından kasden sokulmuştur. Böyleleri sünnet-i seniyyeyi inkâr ederler. Hz. Peygamber (s.a.v.)'e ittiba etmezler. Bu tür cahil ve hainle­ri günlük yaşayışımızda her an görebiliriz. Bu tip­lerin yolu kafi olarak yanlıştır, sapıklıktır, İslâmî değildir. Bunlar Kur'an'a bakarak kendi akıl­larına göre hüküm çıkarırlar, başka bir deyişle ahkâm keserler.</p>

  <p>Halbuki sünnet ümmet için kesin delildir. En güzel imtisal numunesidir. Nebiy-yi Zîşan (s.a.v.) kendi kafasından bir iş yapmaz ve yapmamıştır, söz uydurmamıştır. O vahy-i ilâhiye göre hareket etmiştir.</p>

  <p>«Peygamber, nefsinin arzusuna uyarak söz söylemez, O'nun söylediği söz, kendisine vahyedilenden başka birşey değildir.» (Necm 3-4)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Miğfer (s.a.v.): Miğfer taktığı için bu ismi aldı.</p>

  

---

11 Eylül Pazartesi

  <p class="Stilbalk1Arial">RIZIK İÇİN ENDİŞENİN YERSİZLİĞİ</p>

  <p>Tevekkül muhitinde rızık için, İbrahim Hak­kı Hz.leri şu tesbitleri yapıyor:</p>

  <p>* Allah (c.c.) Kur'ân-ı Kerim'de bütün ya­ratıkların rızkını tekeffül ve taahhüt ettiğini bildirmiştir. Bu işte şüpheye düşen kimsenin iman zayıflığından korkulur Allah (c.c.) «İmanlı ise­niz bana tevekkül edin!» buyurmuştur.</p>

  <p>* Rızık bölünmüştür, bellidir, değişmez. Levh-i Mahfuz'a yazılan bozulmaz ihtirasla rızık ne artar, ne de azalır. Çünkü herkesin rızkı belli­dir.</p>

  <p>* Rızık yaşamak içindir. Allah (c.c.) ikisi­ni beraber yaratmıştır. Hayat da rızık da Allah (c.c.)'in yanındadır, isterse verir, isterse alır.</p>

  <p>* Allah (c.c.) kulunun rızkına kefildir. O yaşattığı kulunun, belli rızkını mutlaka verir. Yemekten maksat Allah (c.c.)'a ibadet için kuvvet bulmak olmalıdır. Yoksa yeme içme zevk için de­ğildir. (Marifetname (c. 1: 127)</p>

  <p>Allah (c.c.)'ın bu kadar açık bir şekilde te­keffül ettiği (kefil olduğu) rızka itimatsızlık ve bu hususta endişe duymak -Allah (c.c.) koru­sun- insanı iman nurundan mahrum eder.</p>

  <p>Allah (c.c.)'a itimadı olan mü'min rızık en­dişesi duymaz, duyamaz. Çünkü rızık Cenâb-ı Hakk (c.c.)'ın tekeffülündedir. Hattâ bir kimse­nin kendisi için takdir edilen rızkı yemeden ölmesi bile mümkün değildir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül miraç (s.a.v.): Gökyüzüne çıkılacak ilâhi araç (miraç) sahibi.</p>

  

---

12 Eylül Salı

  <p class="Stilbalk1Arial">İHLÂS</p>

  <p>İhlâs: Kelime olarak temiz, doğru, gönülden gelen dostluk, samimiyet, doğruluk, bağlılık ma­nalarına gelir.</p>

  <p>İhlâs, kulun hareket etmesinin, çalışmasının, fiiliyatta bulunmasının yalnız Allah (c.c.) rızası için olmasıdır. Kibirlenmemesi, nefsine pay çıkarmamasıdır. Her türlü hareketine çalışmasına ve ibadetine Cenab-ı Hakk'(c.c.)ın rızasından başka bir şey kanştırmamasıdır.</p>

  <p>İhlâsa sarıl. İhlasın birinci düşmanı olan ri­yadan uzak ol. İnsanların övmesini arzu etme. Dünya menfaatlerini terket. Daima Allah (c.c.)'ın seni gördüğünü unutma. Her an bu uyanıklık içinde bulunarak amel et. Sen O'nu görmüyorsan da O seni görüyor.</p>

  <p>Ne kadar da az olsa ihlâsla yapılan amel makbuldür. İhlassız amelde fayda yoktur. Dini­ni açık, gizli, hakiki ve hükmî şirkten koruma­ya çalış. Hareketlerini, ibadet ve amelini, cennete tamah ederek, cehennemden korkarak veya dün­ya musibetlerinden emin olmak için değil, Al­lah (c.c.) rızasını kazanabilmek ve O'nun emir­lerine uymuş olabilmek için yap. Bil ki ihlâs el­de edilmedikçe küçük şirk olan riyadan bile kurtuluş yoktur. Kurtuluşa tek vasıta ihlâstır. Bu­nu elde etmeğe çalış. İhlasın elde edilebilmesi için de nefisle mücahede etmek gerekir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Zurak (s.a.v.): Burak adlı ilahi binek yalnızca Peygamberimiz (s.a.v.)'e verilmiştir.</p>

  

---

13 Eylül Çarşamba

  <p class="Stilbalk1Arial">KULAKLARIN AFETİ</p>

  <p>Kulakla dinlenilen çirkin ve haram sesler, kal­bin kararmasına ve katılaşmasına vesile olmaktadır. Zikrullah ile meşgul olması gereken kalb bu felaketlere sebep olarak haram seslerle gün­begün iyice kararacak ve belki de -Allah (c.c.) korusun- neticede bir çirkef çanağı haline geliverecektir. Bu itibarla bu tip sesleri neşreden vasıta ve aletleri, müslüman evine sokmasa çok iyi eder. Zira o vasıtaların düğmelerini kontrol altında tutmak çok zordur. En iyisi suyu baştan kesmektir.</p>

  <p>Peygamberimiz (s.a.v.)'in şu müjdesini okuyup, kendimize çeki düzen verelim: «Kıyamet günü olunca, Allah (azze ve celle), şöyle buyuracak: «Kulak ve gözlerini şeytan çalgılarından uzak tu­tanlar nerede? Onları ayırın!» Bunun üzerine onlar misk ve amber yığını üzerine ayrılacaklar. Sonra meleklere hitap edecek: «Onları tesbih ve temcidimi dinletin!» Bunun üzerine onlar, hiçkimsenin duyamadığı sesler halinde O'nu dinle­yecekler.»</p>

  <p>                           (Râmûz tercümesi, s. 104)</p>

  <p class="Stilbalk1Arial">OSMANOĞULLARI'NIN GAYESİ</p>

  <p>Osmanoğulları'nın gayesi kuru cihangirlik da­vası değildir. Âşıkpaşa-zâde, Osmanoğulları'nın halkın ve milletin duasından, Allah (c.c.)'ın rıza­sından başka bir mirasa talib olmadıklarını, kimsenin malında ve dünya metaında gözleri olmadığını şu beyitte dile getirmektedir.</p>

  <p>«Mirasdır dua almak Âl-i Osman;</p>

  <p>Fariğlerdir bu halkın dünyasından.»</p>

  

---

14 Eylül Perşembe                 

  <p class="Stilbalk1Arial">CUMA'NIN FARZ OLUŞU VE İLK CUMA NAMAZI</p>

  <p>İlk Cuma'yı hicretten evvel Medine'de ensardan Es'ad b. Zürâre (r.a.) kıldırmıştır. İbni Sirin'den rivayete göre: Medine ahalisi Resûlullah (s.a.v.) Medine'yi teşrif buyurmazdan ve Cuma âyeti -ki Cuma namazının farz oluşuna ilişkin tek ayet-i kerime Cuma Sûresi 9. âyettir- na­zil olmazdan önce Cuma namazını kıldırmışlardır. O güne, Cuma namını da veren onlardır. Ensar dediler ki: «Yahudilerin ve Nasaranın yedi gün­de bir, hep bir arada toplanıp ibadet ettikleri özel günleri vardır. Haydi biz de kendimize hep bir­likte toplanıp Allah (c.c.)'ı zikretmek namaz kıl­mak, Allah (c.c.)'a şükretmek için bir gün tah­sis edelim. O da varsın Arûbe günü olsun» dedi­ler. O gün Cuma'ya gün olarak Arûbe deniliyor­du. Esad (r.a.)'ın yanında buluştular. O da onlara iki rekat namaz kıldırıp vâz u nasihatte bulundu Onun başına toplandıkları günün ismini Cuma koydular.</p>

  <p>"Cuma günü namaz için nida edildiğinde hemen Allah (c.c.)'ın zikrinde bulunmak üzere gidin ve alışverişi bırakın." (Cuma Sûresi/Ayet 9)</p>

  <p>Cuma günü büyük bir gündür. Allah (c c) İslâm'ı onunla süsledi ve bu günü yalnız Müslümanlara verdi.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Mahsusun Bişşeref (s.a.v.): Peygamberimiz (s.a.v.) büyüklük, şeref ve güzel huylara nail ol­manın yanında bütün bunlara O'nun vasıtasıyla erildiğinden kendilerine bu isim verilmiştir.</p>

  

---

15 Eylül Cuma

  <p class="Stilbalk1Arial">ŞÖHRET VE ÜN SEVGİSİ BÜYÜK BİR AFETTİR!</p>

  <p>Şöhretten maksat, insanların gibinde mevki sahibi olmaktır. Mevki sevgisi ise her kötülüğün başıdır.</p>

  <p>İnsanda mevki arzusu ve makam tutkusu şöhret ve ün kazanmak içindir ki kötülenmiştir.</p>

  <p>Resûl-i Ekrem (s.a.v.) şöyle buyurur:</p>

  <p class="c1">«Dininde ve dünyasında parmak ile gösterilmek kötülük olarak kula yeter. Allah-ü Teala'nın korudukları müstesna! Allah (c.c.) suretleri­nize bakmaz, niyyetlerinize, amellerinize bakar.»</p>

  <p>Hz Ali (r.a)'nin nasihati ise şu sözleriyle variddir «Zillete düş, fakat şöhret isteme, anılmaktan kurtulmak için yükselme, bilgili ol, bilgiçlik taslama, sükût etmesini bil ki, selâmet bulasın. Böyle yapmakla iyileri sevindirmiş, kötüleri kızdırmış olursun.»</p>

  <p>Şunu iyi bilmek lâzımdır ki, İslamı hizmet için makam, mevki, şöhret ve ün gerekli değildir.</p>

  <p>Peygamberimiz (s.a.v.) bir kutsi hadis-i şerifte şöyle buyurur:</p>

  <p>"En çok gıpta edilecek dostlarım, serveti az, namazı çok, âdeti güzel olan kulumdur. Öyle ki ibâdetini gizli yapar, meşhur olup parmakla gösterilmez." buyurdu.</p>

  <p>İbrahim bin Edhem ise: «Şöhret peşinde olan, Allah'a inanmamış sayılır.» demiştir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Fasihül Lisan (s.a.v.): Açık dilli.</p>

  

---

16 Eylül Cumartesi

  <p class="Stilbalk1Arial">HZ. HALİD BİN VELİD (R.A.) ÖLÜM    DÖŞEĞİNDE</p>

  <p>Hz. Halid bin Velid (r.a.) eceli gelip de ölüm döşeğine yattığı zaman:</p>

  <p>«Şimdiye dek yüz kadar muharebede bulun­dum. Bedenimde ok, kılınç, mızrak yarasından hâlî bir karış yer kalmamış olduğu halde hamd olsun işte şimdi ise «ilâ-yı kelimetullah» uğrunda döğüşe döğüşe fedây-ı can ediyorum. Rahat dö­şeğimde öldüğüme teessüf ederim. Korkakların gözleri uyumasın.» buyurmuş ve ruhunu teslim etmiştir. (r.a.)</p>

  <p>Halid bin Velid (r.a.), hicretin yirmi yedinci senesinde irtihal etmiş olup kabri şerifi Humus şehri kenarındadır.</p>

  <p class="Stilbalk1Arial">NELER SADAKADIR?</p>

  <p>Peygamberimiz (s.a.v.) şöyle buyururlar:</p>

  <p class="c1">«İnsanlardan cüz olan her oynak kemiği ba­şına yani her birinin temin ettiği nimete karşı içinde güneşin doğmakta devam ettiği her gün bir sadaka-i şükür borcu vardır. İki kimse arasında adaleti tatbik etmen bir sadakadır. Kişiye hayvanının üzerine yükünü yüklemek hususunda yardımcı olmak, yahut onun metâını yukarı kaldırıvermek bir sadakadır. Namaza (giderken! yürüdüğün her adım (yahut her adım atışın) bir sadakadır. Yol göstermek bir sadakadır. Eza verecek eşyayı yoldan uzaklaştırmak (veya atmak) da bir sadakadır.»</p>

  <p>(Buhari, Müslim)</p>

  

---

17 Eylül Pazar

  <p class="Stilbalk1Arial">SOKOLLU MEHMET PAŞA'NIN CEVABI</p>

  <p>1571 yılında İnebahtı önünde Osmanlı donan­masının mağlup olması üzerine Sultan II. Selim'in üçgün gözüne uyku girmemiş ve son derece mü­teessir olmuştur. Hemen yeni bir donanma yap­mak için hükümeti seferber etmiştir. Bütün kış boyunca 158 parçadan mürekkep bir donanma hazırlanmıştır. Kaptan-ı Derya, Vezir-i Âzam'a, tekne yapılmasının mümkün olmasına rağmen, diğer levazımın tedarik edilmesinin biraz güççe olduğunu söylemiştir. Sokollu'nun verdiği cevap ise pek meşhurdur: «Paşa hazratleri, sen henüz Devlet-i Aliyye'yi bilmemişsin. Be Vallahi böyle itikad eyle. Bu Devlet-i Aliyye'nin kuvvet ve kud­reti ol mertebededir ki, cümle donanma lengerleri gümüşten, resenleri ibrişimden, yelkenleri atlas­tan yapmak ferman olunsa, müyesserdir. Hangi ge­minin mühimmatı yetişmezse, bu minval üzre<br />
  benden alın.»</p>

  <p>1572        de, donanma 250 parça gemi ile sefere çıkmıştır. Kısa bir müddet içinde bu kadar büyük bir donanmanın vücude getirilmesinin, Av­rupa'yı hayret ve haşyete gark ettiği mervîdir. Bu vaziyet üzerine, Venedik'le anlaşma yapılmış ve âdeta mağlûben muahedeye bağlanmıştır.</p>

  <p>Bu muahedenin şartlarını mütalaa eden ta­rihçi Hammer,- «İnebahtı muharebesini sanki Türkler kazanmıştı» demekten kendini alamamış­tır.</p>

  <p>(İslâm Tarihi - A. Hilmi)</p>

  <p class="Stilbalk1Arial">ESMAÜN NEBİ (S.A.V.)</p>

  <p>İmam-ul Muttakin (s.a.v.): Takva sahibi olan kimsenin önderi.</p>

  

---

18 Eylül Pazartesi

  <p class="Stilbalk1Arial">          EZANIN FAZİLETİ</p>

  <p>Ezan, bildirmek demektir. Dinimizde ise farz namazlar için muayyen vakitlerde bilindiği gibi okunan mübarek sözlerden ibarettir.</p>

  <p>Ezan okuyana «müezzin» denir. Müezzinlik pek şerefli bir iştir. Mü'minler bunun kıymetini bir bilseler müezzinlik için can atarlar.</p>

  <p>Hz. Peygamber (s.a.v.) Efendimiz: «İnsanlar ezandaki ve birinci safdaki fazileti bilmiş olsalardı, yer bulamazlardı da aralarında kur'a çe­kerlerdi...» buyurdu. (Müslim)</p>

  <p>Yine Hz. Peygamberimiz (s.a.v.) ashab'tan bi­risine hitaben: «Kanaatime göre, sen koyun ve kır hayâtını seviyorsun. Koyunların yanında ve­ya kırda bulunduğun zaman namaz için ezan okursan, yüksek sesle oku; zira sesinin erdiği ye­re kadar o sesi işiten insandan, cinden ve sâireden ne varsa hepsi kıyamet gününde senin lehi­ne şahadet ederler.» buyurdu.</p>

  <p class="Stilbalk1Arial">EZAN DUASI</p>

  <p>Ezanı işitip dinleyen müslümana ve ezanın so­nunda dua edene Hz. Peygamberimiz (s.a.v.) şefaat edecektir. Dua eden buna hak kazanır. Peygamberimiz (s.a.v.)'in şefaati olmadan kula kurtuluş yoktur. Adı geçen dua şöyledir:</p>

  <p>Allâhümme Rabbe hâzihidda'vetit tâmmeti vessalâtilkâimeti âti Muhammedenil vesilete vel fazilete veddereceterrefiate veb'ashü makâmen Mahmudenillezî veattehû, inneke lâ tuhlifülmiâd. (Amin)</p>

  

---

19 Eylül Salı

  <p class="Stilbalk1Arial">PEYGAMBERİMİZ (S.A.V.)'İN CÖMERTLİKLERİ</p>

  <p>Kerem ve cömertlik, Peygamberimiz (s.a.v.)'in tabiat-ı asliyelerindendir. Peygamberimiz (s.a.v.), insanların en âlicenâb ve en asili idiler.</p>

  <p>Bir gün bir adam Resûl-i Ekrem (s.a.v.) mer'ada otlayan keçilarini sağarken gelmiş ve bir kaç keçi istemişti. Resûl-i Ekrem (s.a.v.) de ona bütün sürüyü vermişti. Adam sürüyü kabilesine götürdüğünde:</p>

  <p>- «Hepiniz müslüman olunuz. Muhammed (s.a.v.) o kadar cömerd ki, fakirlikten hiç korkmuyor.» demişti. (Buhari)</p>

  <p>Resûl-i Ekrem (s.a.v.) ba'zen birinden bir şey satın alır, sonra onu yine hediye ederlerdi. Kendilerine bir şey geldi mi derhâl onu, başkalarına hediye ederlerdi. Yanlarında bir şey bir gece ka­lacak olsa ondan üzüntü duyarlardı.</p>

  <p>Resül-i Ekrem (s.a.v.)'in hanımı Hz. Ümm-ü Seleme (r. anhâ) validemiz anlatıyor:</p>

  <p>«Resûlullah (s.a.v.)'ın yüzünde bir değişiklik hissettim. Sebebini sorunca:</p>

  <p>«Dün aldığım yedi dinarı veremedim yanım­da kaldı.» dedi.</p>

  <p>Peygamberimiz (s.a.v.):</p>

  <p>«Bütün Uhûd dağı altın olsa ve bana verilse -borcumu ödemek için ayırdığım müstesna- onun bir dinarını üç gün yanımda bırakmak istemezdim» buyurmuşlardır.</p>

  <p>***</p>

  <p>«İnsan oğlunun bu dünyada muhtaç olduğu şeyler; ikamet edeceği ev, giyeceği bir elbise, kendini besleyecek yemek ve sudur.»</p>

  

---

20 Eylül Çarşamba

  <p class="Stilbalk1Arial">GÖZ NİMETİNİN ŞÜKRÜ</p>

  <p>Rivayet edilir ki-, Ben-i İsrailden bir zâhid kul Cenâb-ı Hakk (c.c.) Hazretlerine dua eder ve der ki: «Allahım! Benim canımı, secdede iken an» Gerçekten, Cenâb-ı Hakk (c.c.) Hazretleri, o zahid kulunun canını secdede kabzeder. O zahid kul; «Allahım beni yaptığım ibâdet­lerin karşılığı olarak Cennetine koy!» der. Allah (c c) Hazretlerini bir an bile zikirden gafil ol­mayan o zahid kulun amel ve ibadetlerini kefeye, göz nimetini de bir kefeye koyarak tar­tarlar ve göz nimeti daha ağır gelir. Bunun üze­rine Allah-ü Teâlâ Hazretleri. "Daha göz nimetinin bile şükrünü ifâ edemeyen bu kulumu atın Cehenneme!" buyurur. O zâhid kul neticenin azaba dönüştüğünü görünce: «Allahım! Yaptığım ibâdetlere göre değil, beni rahmetinle Cenneti koy!» der. Ve neticede Cenâb-ı Hakk'(c.c.)ın rahmetiyle kurtulur.</p>

  <p>Evet! Göz bu kadar değerli bir nimet ki: "Gözüm özümdür" denilmiş. Öyle ise; Cenab-ı Hakk (c.c.) Hazretlerinin biz aciz kullarına ihsan buyurduğu bu nimet-i uzmanın kadrini bilip, onu iyi temizleyelim ve muhafaza edelim.</p>

  <p class="c1">«İhtilâfâtiyle uğraşmakta dehrin zevk yok</p>

  <p>Zevk anın mirsâd-ı ibretten temâşasındadır.»</p>

  <p>***</p>

  <p>"Sabırda musibet, hüzün ve telaşta menfaat yoktur. Sabredin ki her şeyin başı sabırdır.» Hz. Ebu Bekir (r.a.)</p>

  

---

21 Eylül Perşembe

  <p class="Stilbalk1Arial">KADIN VE İSLAMÎ TERBİYE</p>

  <p>Batıda kadınların ahlâkını bozan noksanlıkların hepsi, erkeklerin kadınları terbiye mes'elesinde tabii kanundan yüz çevirmelerinden başka bir sebepden değildir. Zaten bu da'vamızı da onların sözleriyle de isbât edeceğiz. Lâkin, eğer insanlar kadınlarını terbiye hususunda İslâmî terbiye kanununa uymuş olsalardı, bu gün kadınların hali batı memleketlerindekiler gibi zulüm ile zorlanmağa misâl olmaz; işleri güçleri süslenip gezmeğe ve çılgıncasına eğlenmeden ibaret kalmazdı.</p>

  <p>Fakat müslümanlar arasında öyle kadınlar bulunuyor ki -her ne kadar sayıları cidden az ise de- kendilerinde cinsî olgunlukları tam ma'nâsı ile sağlamlaşmış, kerim huyları İslâmi âdet­lerin te'siriyle feyz bulmuş da, artık bunlar, ailelerinin hayâtlarının sebebi, insanlığın iftihar vesilesi olmuşlardır. Hattâ bir psikoloji âlimi tered­dütsüz hükmeder ki: «Müslüman kadınları, bü­tün kadınlığın hakiki bir timsâlidir.» İslâmi âdet­ler kadınların yaratılışına son derece uygundur. Eğer bunların melekeleri o güzel âdetlerle terbiye edilse o zaman müslüman kadınların;filozofla­rın, ansiklopedilerin mahkûmu olmak durumun­dan yüksek, müstesna bir mevkide bulunarak, bu âlemde gayet mühim bir te'siri hâiz olurlar.</p>

  <p>***</p>

  <p>"Dostuna dost ol, ve cümle ashabını hukukta müsavi tut... Mazlumun bedduasından sakın.» Hz. Ebu Bekir (r.a.)</p>

  

---

22 Eylül Cuma

  <p class="Stilbalk1Arial">YAVUZ SULTAN SELİM'İN VEFATI</p>

  <p>Yavuz büyük bir donanma hazırlattı. Ordusu­nun başında olarak Edirne'ye doğru yola çıktı Çorlu yakınlarında, sırtında akan şîr-i pençeyi (çıban) hamken , sıktırmış ve neticede hastalanıp yatağa düşmüştür. Yanında bulunan nedimi Ha­san Çan'a yatakta bulunuşunu kasdederek «Ne haldür?» demiş; o da "Sultanım, Cenab-ı Hakk'ı teveccüh edip Allah (c.c.)'la olunacak zamandır" sözlerini sarfetmiştir. Yavuz "Ya bizi bunca zamandan beri kimin ile bilirdin? Cenab-ı Hakk'a teveccühümüzde kusur mu fehmettin?» cevabı­nı vermiştir. Hasan Can «Ha'şâ ki, bir zaman, zikr-i Rahman'dan gufûl müşahede etmiş olam. Lâkin bu, gayri zamana benzemediği cihetten, ihtiyaten cesaret eyledim» demiştir. Bunun üzeri­ne Yavuz «Sûre-i Yasin tilâvet eyle» demiş, ken­disi de nedimi ile beraber sûreyi bir kere oku­muş, Hasan Can tekrar okumaya başlamış; «Se­lâm» âyetine geldiği zaman, Muazzez Sultân'ın ruhu, nzasını tahsil için canını vakfettiği Rabbine kavuşmuştur. Vefatı, Şehzade Süleyman Mani­sa'dan gelinceye kadar, 8 gün saklanmıştır. (1520) Kabri Şerifi Fatih Yavuzselim Camii avlusunda­ki türbesindedir. (r. aleyh) (İslâm Tarihi - A Hilmi)</p>

  <p>***</p>

  <p>«Nefsimi yed-i kudretinde tutan Zat-ı Kibriya (c.c.) namına yemin ederim ki hesapta, kurtulmaktan başka bir şey istemiyorum.» Hz. Ömer (r.a.)</p>

  

---

23 Eylül Cumartesi

  <p class="Stilbalk1Arial">PEYGAMBER (S.A.V.) EFENDİMİZİN ADALET VE İNSAFLARI</p>

  <p>Dünyadan elini eteğini çekmiş bir insan için adalet ve insaf gayet kolay bir iştir. Fakat halk arasına karışan Resûl-i Ekrem (s.a.v.) gibi birilerinin can hasmı kabileler arasında ve onları ıslaha çalışan biri için adalet ve insaf sahi­bi olmak çok zor bir iştir.</p>

  <p>Resûl-i Ekrem (s.a.v.) bütün bunlara rağmen asla adalet ve insaftan ayrılmadan insanları Hakka (c.c.)a çağırmaya devam etmişlerdir.</p>

  <p>Bir defa Mahzûmilerden bir kadın hırsızlık etmişti; Kureyş, yüksek bir aileye mensup olan bu kadının ceza görmemesini istemiş ve bu iş için Peygamberimiz (s.a.v.)'e evlâtlığı Zeyd (ra)'in oğlu Usame (r.a.)'yi aracı olarak göndermiş­lerdi. Resulullah (s.a.v.)'ın bu duruma canları sıkılarak:</p>

  <p>"- İsrail oğulları bu gibi taraf tutmaları, eş­raftan olanlara ceza vermemeleri ve fakat fakirler üzerinden en şiddetli cezaları uygulamaları, yüzünden helak oldu. Kızım Fatama hırsızlık yapsa onun da elini keserdim." buyurmuşlardı</p>

  <p>İnsaf ve Adalefin karşılığında zulüm vardır. Mü'min Allah (c.c.) korkusu ve merhamet hisleri sebebiyle zalim olamaz.</p>

  <p>Elinden ve dilinden insanların emin olduğu kişi gerçek mü'mindir.</p>

  <p>***</p>

  <p>"Şüphesiz biz seni rahmetimizin müjdecisi ve azabımızın habercisi olarak hak Kur'an ile gönderdik." (Bakara: 119)</p>

  

---

24 Eylül Pazar

  <p class="Stilbalk1Arial">EVLİLİK</p>

  <p>Evlilikte rahmetler olduğu gibi afetler de var­ır. Bazı rahmetlerini şöyle sıralayabiliriz:</p>

  <p>a) Evlad yetiştirmek: «Evleniniz, çoğalınız.» buyuran Peygamber (s.a.v.) Efendimiz kıyamet gününde ümmetinin çokluğu ile sevineceğini belirtmiş, yaratılanın ve yaratılacağın mukadder ol­duğu için kısırlaşmayı ve doğum kontrolünü abes görmüştür.</p>

  <p>Çocuk gönül meyvesi ve cennet kokusudur. Çocuksuz ev bereketsizdir. Kalpler onunla ülfet bulur ve muhabbeti geliştirir. Çocuğa güzel ad koymak, okuma-yazma (Kur'an-ı Kerim) öğretmek, Allah (c.c.), Peygamber (s.a.v.) ve Ehl-i Beyt sevgisiyle yetiştirmek çocuğun haklarındandır.</p>

  <p>b) Ev idare etmek: Bazı kişilerin (aile efradı­nın) mesuliyetini üzerine almak, mesuliyet nok­tasında fazilet kazandırır. Allah (c.c.)'a insan­ların en sevimli geleni nüfusu kalabalık, helâl kazanç sahibi, sabırlı, fakir insandır. Bu kişinin derecesi Allah (c.c.) katında çok yücedir.</p>

  <p>Evliliğin diğer faydaları özetle şöyledir:</p>

  <p>c)    Şehveti teskin etmek.</p>

  <p>d)   Yakınların sayısını artırmak.</p>

  <p>e)   Nefis mücadelssi imkânı bulmaktır.</p>

  <p>      Evliliğin afetleri:</p>

  <p>a)    En kuvvetlisi, ailenin, helâlinden nafakasını temin etmekte acziyete düşmektir.</p>

  <p>b)    Ailenin haklarını yerine getirememek, kötü huylarına ve eziyetlerine, dayanamamak.</p>

  <p>c)    Tefahur ve mal ile övünmek suretiyle dünyaya meyledip hüsrana düşmek.</p>

  

---

25 Eylül Pazartesi

  <p class="Stilbalk1Arial">ALAY ETMEK YASAKTIR</p>

  <p>Müslümanın, din kardeşini alaya alması, onunla nükte yapıp eğlenmesi caiz değildir. Müslüman, müslüman olmayan insanlarla ve hatta hiç­bir yaratıkla bile alay edemez. Çünkü bütün mev­cudatı yaratan Cenâb-ı Hakk (c.c.) her şeyi en güzel kıvamda yaratır. O (c.c.), (haşa) abesle iş­tigal etmez. Yaratılanı hakir görmek, onu sev­memek Allah (c.c.)'a karşı büyük günah olur.</p>

  <p>Rabb'imiz buyuruyor:</p>

  <p>«Ey imân edenler, bir kavm diğer bir kavm ile alay etmesin. Olur ki (alay edilenler Allah (c.c.) indinde) kendilerinden (yani alay edenler­den) daha hayırlıdır. Kadınlar da kadınları (eğlenceye almasın). Olur ki onlar (eğlenceye alı­nanlar) kendilerinden daha hayırlıdır.» (Hucûrat:11)</p>

  <p>Müslüman, din kardeşinin zayıflığına, çirkin­liğine, sakatlığına gülemez. Onu hakir göremez. Onu ayıplayamaz, alaya alamaz ve incitemez. Kardeşin kardeşe muamelesi şefkat, merhamet ve ona hürmet etmektir.</p>

  <p>Keza Besûlullah (s.a.v.):Abdullah İbn-i Mes'ûd'un elbisesi açılıp çok zayıf olan bacağının gö­rünmesine, orada bulunanlardan bazılarının gül­mesi üzerine: «O'nun bacaklarının zayıflığına mı gülüyorsunuz? Nefsimi «kudret elinde» tutana ye­min ederim ki, terazide onlar Uhud dağından da­ha ağırdır.» buyurmuştur.</p>

  <p>***</p>

  <p>"Ne söylediğini ve ne zaman söylediğini düşün." Hz. Ebu Bekir (r.a.)</p>

  

---

26 Eylül Salı

  <p class="Stilbalk1Arial">ABDESTLİ BULUNMANIN FAZİLETİ</p>

  <p>Peygamberimiz (s.a.v.) Efendimiz buyuruyor ki:</p>

  <p>«Sizden, yani mü'minlerden bir tanesi dai­ma abdestli bulunmak niyetiyle abdest alırsa, abdesti bozulmadıkça namazda bulunmuş gibi ecir alır, sevap kazanır.»</p>

  <p>«Sünnet-i seniyye'ye tâbi olarak abdestli ol­duğu halde tekrar abdest alan kimseye on hase­nat verilir.»</p>

  <p>«Abdest üzerine abdest almak nur üzerine nur kabilindendir.»</p>

  <p>«Abdest alırken şeytan aleyhillânenin, şeyta­nî vesveselerinden Cenab-ı Hakk'a sığınınız. Yani vesveseyi takip etmeyiniz.» (Menâvî)</p>

  <p class="Stilbalk1Arial">KADINA YAPILAN EN BÜYÜK ZULÜM</p>

  <p>Cinsiyeti itibariyle insan neslini doğurmak suretiyle çoğaltması kadına yeter de artar bile. Başta hamileliğin verdiği maddi-manevî riskler ile ay hâlinin ruhî ve fizikî za'fiyetleri, doğum anındaki ızdıraplar, lohusalık anındaki vücudun hastalık itibariyle her türlü tesirlere açık olan hassasiyeti, çocuk emzirmek, büyütmek onu te­mizlemek, beslemek ve terbiye etmek ve daha nice riskler hep kadının omuzundadır. Ona da­ha nasıl başka yükler yüklenebilir?... Maişet temini için kadının sokağa, büroya, daireye vb. yerlere gitmesini temin etmeye çalışmak, kadına yapılan en büyük zulümdür.</p>

  

---

27 Eylül Çarşamba

  <p class="Stilbalk1Arial">YALAN İLE İMAN BİR ARADA BULUNMAZ</p>

  <p>Yalan söylemek, din-i mübinimizin açık ve esin olarak haram kıldığı en çirkin bir günahtır.</p>

  <p>Cenâb-ı Hakk (c.c.) şöyle buyurur:</p>

  <p>«İyice bilmediğin şeyin peşine düşme.» (İsra:36)</p>

  <p>«İnsan (iyi ve fena) hiçbir söz söylemez ki onu kayd ve tesbit için yanında hazır bir mürâkıb (melek) bulunmasın.» (Kâf:18)</p>

  <p>Cenâb-ı Peygamber (s.a.v.) de:</p>

  <p>«Her işittiğini söylemek, insana yalan olarak yeter.» (Müslim)</p>

  <p>Yalanın her türlüsü yasaktır. Yalnız üç yer­de yalana müsaade edilmiştir. Bunlar: l- Harp­te, 2- Halk arasını islâh hususunda, 3- Ka­dının kocasına, kocasının da karısına karşı (aile düzenliği için) yalan söylemesi.</p>

  <p>İnsanlık felahı için yalandan son derece sa­kınmalı, ondan, aslandan kaçar gibi kaçmalıdır. Zira dinimizde müjde vardır. «Dilini ve belini muhafaza eden selâmettedir» sözü boşuna söylenmemiş.</p>

  <p>Yine Hz. Peygamber (s.a.v.) buyuruyor:</p>

  <p>"Günahların büyüğü lisanın yalanıdır." (Menavi)</p>

  <p>«Yazıklar olsun o kimseye ki, milleti güldür­mek için yalan söyler. Vay ona, vay ona, vay ona!» (Ebu Davud)</p>

  <p>Duamız:</p>

  <p>«Allah'ım, kalbimi nifaktan, edeb yerimi zina­dan ve dilimi yalandan temizle.» (Amin)...</p>

  

---

28 Eylül Perşembe

  <p class="Stilbalk1Arial">PEYGAMBER (S.A.V.)'İN SABIR VE ŞÜKÜRLERİ</p>

  <p>Peygamberimiz (s.a.v.)'in hayâtı, O (s.a.v.)'nun bütün ilahi emirleri harfiyyen yerine getirdiğinin şahididir. O, felâketlere, hezimet ve mu­sibetlere sabreder; lütuf ve nimetine erince de şükrederdi.</p>

  <p>Ashâb (r.a.)'ından biri bir gün en büyük mu­sibetlere kimlerin hedef olduklarını sordu. Peygamberimiz (s.a.v.):</p>

  <p>«- Her türlü musibete herkesten ziyâde Pey­gamberler ma'ruz kalırlar. Diğer insanlar da ruhani mertebelerine göre imtihana ve musibete uğ­rarlar.» buyurdular.</p>

  <p>Mekke ve Taif'in katı yürekli şakileri tam 13 yıl O (s.a.v.)'nunla alay ettiler. O'(s.a.v.)nu çeşitli işkencelere ma'ruz bıraktılar, her türlü ha­karet ve haksızlığı yaptılar. Bütün bu sıkıntılara ancak Resül-i Ekrem (s.a.v.) gibi bir Peygamber-i Zişân sabredebilirdi.</p>

  <p>Büyük işler bakarmış dâhiler, kumandan ve fâtihler bu başarılarını kendi akıl, basiret ve bilgilerine hamlederler. Fakat Allah (c.c.)'a yakın olanlar bu başarının kendilerine Allah (c.c.)'ın bir lütfü olduğunu bilir ve ona hamdederler.</p>

  <p>Peygamberimiz (s.a.v.) de kendilerine bir ni­met bir muzafferiyet nail olunca; derhal şükran secdesine kapanırlardı. Mekke'nin fethi esnasın­da Zifuva'ya vardığı zaman Cenab-ı Hakk (c.c.)'ın kendisini muvaffak ettiğini görmüş ve hayva­nın sırtında secdeye kapanmıştı.</p>

  

---

29 Eylül Cuma

  <p class="Stilbalk1Arial">HERKESE HALİNCE MUAMELE ETMELİ</p>

  <p>Hadîs-i Şeriflerde şöyle buyuruluyor:</p>

  <p>«İnsanları lâyık oldukları yerlere koyun, herkese hâlince muamele edin.» (Müslim)</p>

  <p>«Biz insanlara akıllarının alacağı (tarzda ve o) miktarda söz söylemekle emrolunduk.» (Deylemî)</p>

  <p>«Siz (ey millet) ne halde bulunursanız, başı­nıza da öyle idare eden adamlar geçirilir.» (Deylemi)</p>

  <p>«Gerçekten biz işimizin başında ona talip olanı asla kullanmayız. (Ehliyetli olanı kendimiz arar buluruz)». (Buhari)</p>

  <p>«Allah, amel sahibinin yani iş adamının iş yapınca iyi ve güzel yapmasını sever.» (Taberâni)</p>

  <p>«Ekmeği muhterem tutun! Horlamayın! Kıy­metini bilin!» (Hakîm)</p>

  <p>«Size ziyaretçi geldiği zaman ona ikram edin.» (İbni Mâce)</p>

  <p class="Stilbalk1Arial">FATİH'İN CEVABI</p>

  <p>Fatih Trabzon'u çeviren sarp dağları aşarken yaya yürümüş. Sâre hatun «Hey oğul, bu Trabzon'a bunca zahmet nedendir» diye sormuş; Fa­tih de şu manidar cevabı vermiştir: «Hey Ana, bu zahmet din yolundadır; zira bizim elimizde İslâm'ın kılıncı vardır. Eğer bu zahmeti etmezsek bize, gazi demek yalan olur. Bugün yahut yarın huzûr-ı ilâhiye çıkınca mahcûb olurum.»</p>

  <p>***</p>

  <p>«Hakkı tanıyanların kölesi ol.» Hz. Ebu Bekir, (r.a.)</p>

  

---

30 Eylül Cumartesi

  <p class="Stilbalk1Arial">HZ. MEVLANA (K.S.) KİMDİR?</p>

  <p>Hz. Mevlâna Celâleddin-i Rumi (k.s ) Hicri 604 Rebiülevvel ayında Horasan'ın (Belh) şehrin­de doğmuş olup, 68 yaşında iken 672 Cemaziyelahiresinde Konya'da irtihal eylemiştir. Kendisine (Rumi) denilmesi o vakit (Diyar-ı Rum) denilen Anadolu'da yerleşmiş olmasındandır.</p>

  <p>Hz. Mevlâna, Hz. Ebu Bekir'in (r.a.) onbirinci torunudur. (Şerh-i Mesnevi c. 1) O'nun anne­si cihetinden de seyyidliği vardır.</p>

  <p>Konya'da ders okutur, halka-i tedrisinde yüzlerce talebe bulunur, asrındaki alimlerin en üstünü tanınırdı. Çeşitli eserlerinden en meşhuru "Kitab-ı Mesnevi"dir. Bu eser (6) cilt olup yirmibeşbinden fazla beyt ihtiva etmektedir.</p>

  <p>Hz. Mevlâna (k.s.) büyük bir mütefekkir ve mutasavvıftır.</p>

  <p>MEVLÂNA'NIN MESNEVİSİNDEN...</p>

  <p>«HER EZ ZANN-İ HOD SÜD YAR-İ MEN VEZ DERİN-İ MEN NECÜST ESRARI MEN»</p>

  <p>(Herkes kendi anlayışına göre benim yârim oldu. İçimdeki esrarı araştırmadı.).</p>

  <p>«SIRR-I MEN EZ NALE-İ MEN DUR NİST LİK ÇEŞM-Ü GUŞRAAN NUR NİST»</p>

  <p>(Benim sırrım, feryadımdan uzak değildir. Lakin her gözde onu görecek nur, her kulakta onu işitecek kudret yoktur.).</p>

  <p>«TEN Zİ CAN Ü CAN Zİ TEN MESTUR NİST LİK KER RA DİD-İ DESTUR NİST»</p>

  <p>(Beden ruhdan, ruh bedenden gizli değildir Lakin herkesin ruhu görmesine ruhsat yoktur.)</p>

  

---

1 Ekim Pazar

  <p class="Stilbalk1Arial">MEDH NEDEN SEVİLİR?          </p>

  <p>İnsan tabiatı ve nefsi, övülmeyi sever. Ye­rilmeğe ise kızar ve ondan nefret eder.</p>

  <p>Medhi sevmenin ve kalbin bundan zevk almasının dört sebebi vardır:</p>

  <p>1.  Medihde kemâl anlayışının bulunmasıdır. Kemâl sevilir. Sevilen her şeye ulaşmak ise zevk­lidir. İnsan zemmedilmekten, yerilmekten de hoş­lanmaz. Zîra zemm, onda noksanlık olduğunu gös­terir. Noksanlık ise aranan kemâlin zıddıdır. Ki­şinin noksanlığını duyması kendisini üzer. Zemm, itimad sahibi makbul kişilerden gelirse daha acı olur.</p>

  <p>2.  Medih, medhedenin kalbinin, medh edi­lene bağlılığını gösterir. Gönüllere malik olmak sevilen ve hoşa giden bir şeydir. Bunu sezmek de insanın hoşuna gider. Selâhiyattar ve büyüklerin medh etmesinden daha büyük istifade ve zevk alınır. Zemm büyüklerden gelirse üzüntü­sü daha fazla, kaybı daha büyük olur.</p>

  <p>3.   Medh edenlerin medhi ve övenlerin öv­meleri, bunu duyanların, işitenlerin kalblerini de avlamağa vesile olur. Övenin sözü dinlenir bir kişi olup dinleyicileri de arttıkça övmek ve medih daha zevkli, zemm ise daha acı ve ağır gelir.</p>

  <p>4.   Medih, medh edilen kişinin haşmet ve hey­betine delâlet eder. Medheden veya övenin de ya gönüllü veya gönülsüz onu medhetmek. Övmek zorunda kaldığına delâlet eder. Övülenin heybet ve haşmet sahibi olması da kendisi için ayrı bir zevktir.</p>

  

---

2 Ekim Pazartesi

  <p class="Stilbalk1Arial">MÜ'MİN CÖMERTLİĞİ</p>

  <p>İslâm kolaylık dînidir. Kişinin bakmakla mü­kellef olduğu çoluk - çocuğuna getirdiği nafaka da sadaka hükmündedir. Buradan anlaşıldığına göre insan cömert olmaya önce niyet etmelidir. Allah (c.c.) gerisini kolay kılmaktadır. Bir Hadîs-i Şerifte «Allah (c.c.) katında cömert bir cahil cimri bir âlimden daha sevimlidir.» buyuruluyor.</p>

  <p>Çünkü; cömertlik Cennet ağaçlarından bir ağaçtır. Onun dallarına yapışanı Cennete götü­rür. Cennet ise Allah (c.c.)'ın sevdiği kullarının yeridir.</p>

  <p>Günümüzde insanları biribirine düşüren, ce­miyeti İslâmî hasletlerden kopararak yaşanmaz hale getiren hastalıkların başında şüphesiz hased ve bencillik gelmektedir.</p>

  <p>Kendi menfaatleri doğrultusunda herkese her türlü muameleyi reva gören bir anlayış hakimdir bugün. Halbuki İslâm cemiyetinde komşusu ihtiyaç içinde kıvranırken diğer mü'minler rahat edemezler. Dinin gereği; komşusunun derdine çare bulmak veya onun haliyle hallenmekdir.</p>

  <p>İslâm'ın dünyaya müesses nizam olmasında malıyla - canayla mücahade eden Ashab-ı Kiram (r.a.) hazerâtının hayatları bize örnek olmalıdır. Onlar Allah (c.c.) rızası için mallarının üçtebirini, yarısını ve hattâ tamamını tereddütsüz ola­rak veriyorlardı.</p>

  

---

3 Ekim Salı

  <p class="Stilbalk1Arial">TALHA BİN UBEYDULLAH (R.A.)     </p>

  <p>Talha bin Ubeydullah İbn-i Osman El-Kureyşî et-teymî (r.a.), Mübeşşere'den ve ağniyâ-i ashâbdandır. Künyesi Ebû Muhammed'dir.</p>

  <p>İslâm'da sebk sekiz kişinin biri ve ashâb-ı şûra olan altı zâtdan biridir.</p>

  <p>Uhud vak'asında Hazret-i Talha (r.a.) Sultân'ul-Enbiyâ (s.a.v.) Efendimiz'e havale olunan bir kılıncı koluyla müdâfaa etdiği için çolak kal­mış ve o gün çok fedâkârlıklar edib Hazret-i Sultân-ı Resul (s av.)'den «Talha müstehıkk-ı cennet;oldu!» tebşîr-i celîlini almıştır.</p>

  <p>Me'mûran Şam yolunda bulunduğu için Bedir'de bulunamamış ise de, sehm ü ecrini almış­tır. Ve Uhud'da, ondan sonraki harblerde ve bey'at'ür-Rıdvân'da bulunmuşdur. Ashâb-ı Şûradan olup, altı kişiden biridir. Fakat meşveretde Medîne-i Münevvere'de bulunamamıştır.</p>

  <p>Cemel Vak'asında altmış yaşlarında olduğu halde Mervân'ın okuyla şehîd olmuştur.</p>

  <p class="Stilbalk1Arial">KİBİRLENENİN CEZASI</p>

  <p>Mütekebbir kimse öğüt ve nasihatten yok­sundur. Kibri, onu hakkı görmekten alıkoyduğundan Cenâb'ı Hakk'ın ayetlerinden da nasibin alamaz. Allah tc.c.) onun kalbini mühürleyerek ayetlerinden tecrid eder. Bunun sonucu hüsran gevşeklik, Allah'ın gazabı ve cehennem azabına müstehak olduğu gibi mütevazi kimselerin desteğinden mahrum kalır.</p>

  <p>«Yeryüzünde haksız yere büyüklük taslayanları, ayetlerimden yüz çevirteceğim...» (A'raf: 146)</p>

  

---

4 Ekim Çarşamba

  <p class="Stilbalk1Arial">HAKK (C.C.) YOLU</p>

  <p>Ve Yunus Emre gibi;</p>

  <p>«Araya araya bulsam izini</p>

  <p>İzinin tozuna, sürsem yüzümü</p>

  <p>Hakk nasib eylese görsem yüzünü</p>

  <p>Ya muhammed canım arzular seni</p>

  <p> </p>

  <p>Bir mübarek sefer olsa da gitsem</p>

  <p>Kabe yollarında kumlara batsam</p>

  <p>Hub cemalin bir kez düşte seyretsem</p>

  <p>Ya Muhammed canım arzular seni</p>

  <p> </p>

  <p>Arafat dağıdır bizim dağımız</p>

  <p>Orada kabul olur bizim duamız</p>

  <p>Medine'de yatar Peygamberimiz</p>

  <p>Ya Muhammed canım arzular seni</p>

  <p> </p>

  <p>Yunus metheyledi seni dillerde</p>

  <p>Sevilip durursun hep gönüllerde</p>

  <p>Ağlaya ağlaya gurbet ellerde</p>

  <p>Ya muhammed canım arzular seni»</p>

  <p>diyerek kalbi iştiyaklarımızı beyan etmeğe hak kazanacak seviyeye gelmeliyiz. Yoksa şimdiki ha­limizle her şeyimiz sözde kalıyor ve boğazımızdan aşağıya inmiyor.</p>

  <p>Nefsin başını aşk yolunda taştan taşa vurmadıkça ve zehirle pişmiş aştan yemedikçe, Ehlullah Hazeratının eteğine sarılmadıkça ve on­ların yolunda sadakat göstermedikçe hiçbir yere varamayız!</p>

  

---

5 Ekim Perşembe

  <p class="Stilbalk1Arial">MÜ'MİN DAİMA ÜMİTLİDİR</p>

  <p>Dünyada bir şeyler oluyor. Bunu gören göz­ler sezebiliyor. Hergün yeni hâdise, her gün ye­ni gelişmeler zuhur ediyor. Küfrün, bâtılın zirve­de bocaladığı şu günler de Hakk'ın doğuşunun müjdesini veriyor bunlar. Hak ehli olarak ümidvarız istikbalden. Yalnız müslümanlar basiretli olmalı, feraseti elden bırakmamalıdır. Çok dikkat­li ve titiz hareket etmelidir. Çünkü bâtılın bile müslümanlan şaşırtmak için sûret-i Hak'dan gö­ründüğü aşikârdır bugün. Hakk'ın gelişini gizlemeye çalıştığı ayan beyan meydandadır. Şeytan ve askerleri vazife başındadır. Gözlenen dünya olayları bunun açık delilidir. Mü'minler olarak hâdiseleri iyi tahlil edelim. Düşünmeden, apar to­par herhangi bir olayın veya gelişmenin ardına düşmeyelim. Maazallah ebedî olarak hüsrana uğ­rarız. Zîra işler karıştıkça çok aldatıcı vakıalar olacaktır. Kıyamet alâmetlerini bir bir öğrenmek ve üzerinde, hakkı ile düşünmek gerekmektedir. Yalnız bizim yolumuz zor ve meşakkatlidir. Ucuz ve kolay değildir. Bu yolda büyük bir sabır ge­rekir. Hakk (c.c.) dostlarının, Peygamber (s.a.v.) vekillerinin kölesi olmak gerekir. Ye'se düşmek, azmi bırakmak, say-u gayreti terk etmek yoktur bu yolda. Her gün daha iyiye, daha güzele doğ­ru gitmeliyiz. Bizim yolumuz ümidsizlik yolu de ğildir.</p>

  <p>Hak gelecek, batıl mutlak yıkılacaktır. İstiklâl İslâm'ın ve müslümanlarındır. Hiçbir çırpınış, hiç bir şeytan tuzağı buna mâni olamayacaktır.</p>

  

---

6 Ekim Cuma

  <p class="Stilbalk1Arial">ALLAH (C.C.)'İN KORKUSUNDAN AĞLAYAN GÖZLER</p>

  <p>Bir göz daha vardır ki;gerçekten kirlerden ve pisliklerden temizlenmiş olan gözdür. İşte bu göz, Allah (c.c.)'dan korkarak ağlayan gözdür. Ağlamak ile gözler gerçek kirlerden günâhlar­dan temizlenmiş oluyor. Ağlayan göz, Ebû Reyhâne (r.a.)'den rivayet edilen bir Hadîs-i Şerîfte temcîl ve tebşîr ediliyor: «Allah korkusundan ağlayan göze ateş yasak edilmiştir.» (Râmûz Tercümesi, s. 396) Daha bir çok Hadîs-i Şeriflerle ağlayan gözler, yüceltilmişler ve azâbdan emîn olmak ile müjdelenmişlerdir.</p>

  <p class="Stilbalk1Arial">GÖZLER KALBİN PENCERESİDİR</p>

  <p>Manevî Göz denilen basiretin, bilhassa bu maddî gözümüz sayesinde açılıp kapandığı açık bir gerçektir. Gözün afatlarından emîn isek, kalp gözümüz olan basiretimiz açıktır. Değil isek, kalp gözümüzün etrafına o günâh ve haramla dolu bakışlarımız çok muhkem duvarlar örmüşler de­mektir ki, bu hâl, Allah (c.c.) korusun ebedi ni'metten mahrum olmanın çok acı bir ifadesidir.</p>

  <p>Allah (c.c.)'ın dostları olan Ehlullah Hazerâtının kalbi, temiz bir havuza benzettiklerini hatırlarsak, bakışların neler kaybettirdiğini da­ha yakînen idrâk etmiş oluruz. İşte, harama bakmak gibi bir günâh irtikâb etmek, o temiz havuza göz borusu ile kirli suyu akıtmak demektir.</p>

  <p>"Göz, nazar değmesi haktır. İnsanı kabire deveyi çömleğe koyar. (Yani canından eder.)" (Menâvi)</p>

  

---

7 Ekim Cumartesi

  <p class="Stilbalk1Arial">MÜSLÜMAN NASIL ÇALIŞMALI?      </p>

  <p>Müslüman; İslâm'ı, çalışırken yaşamalıdır. Her an tebliğ vazifesine devam etmelidir. Edille-i Şer'iyye'ye de kesin olarak teslim olmalıdır.</p>

  <p>Müslüman; Çalışırken müslümanlara zarar vermemelidir. O «mü'minler ancak kardeştirler» emri ilâhîsine bağlıdır.</p>

  <p>Müslüman; İslâm için çalışırken, birleştirici ve sevdirici olmalıdır. Nefret ettirici olmamalıdır. İnananları sevmeli ve kendini sevdirmelidir. Kim­senin, insanları İslâm'dan nefret ettirmeye ve kö­tü örnek olmağa hakkı yoktur.</p>

  <p>Müslüman; Çalışırken fitneden son derece sa­kınmalı ve «fitne katiden eşeddir» emrini hiçbir zaman unutmamalıdır. Zahire göre hüküm ver­meli «Kelime-i Tevhid» getiren hiçbir kimseyi İslâm dışına atmamalıdır. Küfür ve münafık dam­gasını vurmamalıdır.</p>

  <p>Müslüman; İslâm'ın usûlü güzellikle tebliğ­dir. Düsturunu bilmeli ve metoduna göre çalışmalıdır. Aklına ve fikrine göre değil. Körü körü­ne değil İslâm'a göre hareket etmelidir.</p>

  <p>Müslüman, çalışırken İslâm'dan taviz verme­melidir. Zîra tavizle bir yere varılamaz. Hakk'da doğru da birleşilir. Doğru ise tek ve bir tanedir. Bu da bilinmelidir. Yine çalışırken İslâmî bir cemâat haline gelmenin önemi de idrak edilmeli ve ona göre gayrette bulunmalıdır.</p>

  <p>Müslüman; her zaman teyakkuz halindedir. Bir İslâm neferidir. O belli zamanlara göre çalışacak değildir. Kabre kadar azamî çalışmak, İslam için tebliğde bulunmak mü'minin vazifesidir.</p>

  

---

8 Ekim Pazar

  <p class="Stilbalk1Arial">PEYGAMBER EFENDİMİZ (S.A.V.)'İN MİSAFİRPERVERLİKLERİ</p>

  <p>Muhtelif yerlerden Peygamberimiz (s.a.v.)'e birçok ziyaretçi ve misafir gelirdi. Resul-i Ekrem (s.a.v.) bunların hizmetini bizzat görür ve ağırlardı. O (s.a.v.)'nu görmeğe gelen hiç bir kimse ağırlanmadan bırakılmazdı.</p>

  <p>O (s.a.v.), ihsan ve ikramlarında müslimi, gayr-i müslimden tefrik etmez ve herkesi ağır­lardı. Bir defa müşriklerden biri O (s.a.v.)'nu zi­yarete gelmiş ve misafirleri olmuştu. Resûl-i Ek­rem (s.a.v.) misafirine doyuncaya kadar keçi sü­tü ikram etmişlerdi.</p>

  <p>Bâzen misafirler çok gelir, evdeki bütün yi­yecekler biter, ev halkı aç sabahlardı.</p>

  <p>Ashâb (r.a.) içinde en fakiri Suffeli'ler (Suffa Ashabı) idi ki, bunlar cemâatin devamlı misafiri idiler. Resûlullah (s.a.v.), bunların ağırlan­masını zaman zaman Ashâb (r.a.)'ına ikâz buyu­rurlardı. Kendilerinin ancak dört kişi tarafından taşınabilecek bir kazanı vardı ki, öğle zamanı bu kazan getirilir ve suffa Ashâb (r.a)'ı dizilerek Resul-i Ekrem (s.a.v.)'le birlikte ondan yerlerdi. Bâzen o kadar kalabalık olurdu ki, Resul-i Ek­rem (s.a.v.) oturacak yer bulamaz ve çömelirlerdi. (Müslim)</p>

  <p>Bir gün de Resul-i Ekrem (s.a.v.), bütün Suffalıları alarak Hz. Âişe (r.a.)'nin evine gittiler. Hz. Âişe (r.a.)'ye ne varsa getirmesini söylediler. Mevcud yemek getirilince yenilmiş ve biraz da­ha da istenmişti. Hurma ve müteakiben süt ve­rilmişti. Bu suretle de Suffalılar ağırlanmıştı. (Müslim)</p>

  

---

9 Ekim Pazartesi

  <p class="Stilbalk1Arial">HUZUR VE HUŞU İÇİNDE İBADET</p>

  <p>Mü'min olanın ibâdetini yaparken nasıl ve neye göre hareket etmesi gerektiğini belirtmek için birkaç prensibi sıralamak mümkündür.</p>

  <p>İbâdet sadece Allah (c.c.)'ın rızâsını kazana­bilmek için ve daima bu niyetle yapılmalıdır. Rızâ-i İlâhiye nailiyet kurtuluşun tek şartıdır, zâi İlâhiyi kazanabilmek için de ibadeti «HUZUR VE HUŞU» ile yapmalıdır. Bu yolda gayret et­melidir. Bütün ibâdetler para tahsildarına borç öder gibi değil, manasını anlayarak zevkini ve lezzetini tadarak ifaya çalışılmalıdır. Kalbe Allah (c.c.) sevgisi yerleştirilmeli, O (c.c.)'nun korkusunu hâkim kılmalı, ibâdet esnasında da devamlı bu hâl üzere olmalıdır.</p>

  <p>«Cenâb-ı Allah (c.c.)'ı karşısında görüyormuş gibi ibadet et. Zira her ne kadar sen O'nu göremiyorsan muhakkak O seni görüyor.» (Menâvi) Hadis-i Nebevi'sine uymak asıl olandır. Huzur ve huşuyu temin edebilmek için Allah (c.c.)'tan kork­mak, kalbin titremesini sağlamak, Rahmani olan gözyaşından nasibi lâyık veçhile almak lazımdır. Bu yolda Hazret-i Muhammed Mustafa (s.a.v.) Efendimiz'in ve Ashab-ı Kiram (r. anhüm) Hazerâtının ve de büyük zâtların ibâdet ettiği gibi ibâdet ve taati yapmalıdır. Bu iş çok ehemmiyet­li olmakla beraber o derece de zordur. Ancak devamlı çalışmakla, gayretle ve azimle mümkün­dür. Hz. Allah (c.c.): «Namazlarında huşu (Al­lah'tan korkarak huzur) sahibi olan mü'minler muhakkak felah bulmuşlardır.» (Mü'minun Sû­resi, 1-2) buyuruyor.</p>

  

---

10 Ekim Salı

  <p class="Stilbalk1Arial">MEVLİD-İ NEBEVİ GECESİ</p>

  <p>Mevlid Kandili, yerlere ve göklere nur saçan Peygamberler serveri Hz. Muhammed (s.a.v.) Efendimizin dünyaya teşrif ettiği, nurun oluk oluk aktığı, ilâhî rahmetin sağnak sağnak yağ­dığı, apaydın, pırıl, pırıl, ışıl, ışıl tarihi bir gecedir.</p>

  <p>Mekke-i Mükerreme'de vukua gelen bu mutlu doğum, ilâhî rahmetin bütün insanlık alemini susatmak üzere bulunduğunu müjdelemekte idi. Kur'an-ı Kerîm'de Cenab-ı Hakk'ın: «Biz seni alemlere rahmet olarak gönderdik.» buyurması bunu ifade etmektedir.</p>

  <p>Mevlid, beşerin senâyı efkarını kaplayan küfür ve cehalet bulutlarının parçalandığı en şerefli gündür.</p>

  <p>Bütün dünyada insanlık âleminin, ferd olarak, cemiyet olarak her sahada çöktüğü; dinen ahlaken, yanlış ve tehlikeli yollara saptığı; mal, can, namus emniyetinin, kısacası insan haklarının kalktığı bir sırada, gerçek dinin ve ahlâkın esaslarını ortaya koyarak, her hususta tutulması gereken doğru ve emin yolu gösterecek bir klavuzun doğumu, insanlık alemi için gerçekten ilâhi bir rahmet, bir esirgeme eseri idi.</p>

  <p>Hz Amine validemizin: «Gebeliğimin altın­cı ayında bir gece karşıma bir adam çıkıp dedi ki: Yâ Amine; bil ki, sen alemlerin hayrına hamilesin!... Doğumdan sonra ismini Muhammed koy ve hâlini hiç kimseye açma!» dediği rivayet olunur.</p>

  

---

11 Ekim Çarşamba

  <p class="Stilbalk1Arial">MEVLİD-İ NEBEVİ</p>

  <p>Doğdu ol saatte ol Sultân-ı Din</p>

  <p>Nura gark oldu Semâvât-ı zemin.</p>

  <p>Peygamberimiz (s.a.v.) Milâdî 571 senesinde Rebîülevvel ayının 11. gününü 12. gününe bağlayan Pazartesi gecesi sabaha karşı İNSANLARA MÜREBBÎ ve BÜTÜN KÂİNATA YEGÂNE ÖN­DER olarak dünyaya teşrif etmişlerdi. Bu müba­rek güne MEVLİD denir. Bu olay dünyanın en büyük olaylarından birisi ve birincisidir.</p>

  <p>Hz. Peygamber (s.a.v.) Efendimiz son pey­gamberdir ve âlemlere rahmet olarak gönderilmiştir. Allah (c.c.) O'ndan daha şerefli ve de­ğerli bir varlık yaratmamıştır. Zira bir Hadis-i Kudsî'de şöyle buyuruyor: «Habîbim sen olmasaydın kâinatı yaratmazdım.»</p>

  <p>Ümmeti olmak şeref ve saadetine nail oldu­ğumuz Peygamberimiz (s.a.v.)'in doğdukları bu geceyi Allah (c.c.)'a hamd edip ibadette buluna­rak, istiğfar ederek, Kur'an-ı Kerîm okuyarak Efendimiz (s.a.v.)'e selât ve selâm getirmek suretiyle ihya etmeliyiz. Kısa ömrümüzde sayılı olarak geçirdiğimiz bu gecede gaflet üzere olmamalıyız. Bolca tazarru ve niyazda bulunmalıyız. Bu gün oruçlu olmayı da ihmal etmemeliyiz.</p>

  <p>***</p>

  <p>«Şüphesiz Allah (c.c.) ve melekleri o peygamber (s.a.v.)'e salat ederler. O halde ey iman edenler: Siz de ona salat ve selam getirip gönülden tam bir teslimiyet içinde ona selâm verin...» (Ahzap:56)</p>

  

---

12 Ekim Perşembe

  <p class="Stilbalk1Arial">ÜSAME BİN ZEYD</p>

  <p>Hazret-i Üsâme bin Zeyd bin Hâriset'ül-Kelbî (r.a.) Ümm-i Eymen (r. anhâ)'nın oğludur.</p>

  <p>Üsâme (r.a.) Resûlullah (s.a.v.) Efendimiz pek severler idi. Hadîs-i Şerîf'de: «Üsâme en sevdiğim insandır» buyurmuşlardır. Nezd-i Resûlullah (s.a.v.)'de Üsâme'nin rifat-i menziline mebnî Ashâb arasında Hazret-i Resûlullah (s.a.v.)ın mahbûbu diye vasıflanıp yâd olunur.</p>

  <p>Hazret-i Ömer (r.a.) oğlu Abdullah'a ikibin i'tâ buyurmuş olduğu halde Üsâme Radıyallahu anh'e beş bin i'ta buyurdu.</p>

  <p>Abdullah İbn-i Ömer itiraz ederek; «Hazret-i Resûlullah ile şu kadar gazada beraber bulunmuş iken Üsâme'yi bana tercih ettiniz!» demesi üzerine Hazret-i Ömer Radıyallahu anh: «Üsâme Hazret-i Resûlullah (s.a.v.)'a senden ve pederi Zeyd dahi senin pederinden saha sevgilidir!» di­ye tevâzuan buyurmuşlardır.</p>

  <p>Buhârî'de mezkûrdur ki: Hazret-i Sayyid'ül-Enâm Aleyhissalâtü ve's-selâm Efendimiz Hazret-i Hasan ve Üsâme'yi beraber alarak birini bir dizlerine ve diğerini öbür dizlerine oturtarak:</p>

  <p>«Yâ Rabb! Sen bunlardan râzı ol zîrâ ben bunları seviyorum» buyururlardı.</p>

  <p>Hacc-ı Vedâ'da Arafat'dan Müzdelife'ye iner­lerken, Resûlullah (s.a.v.) Efendimiz Kusvâ nam develerine binerek Hazret-i Üsâme'yi terkisine al­mışlar idi.</p>

  <p>Yüzleri siyahtı ve yassı burunlu idiler. Hicre­tin 58. senesinde Medine-i Münevvere'de vefat et­mişlerdir (r.a.).</p>

  

---

13 Ekim Cuma

  <p class="Stilbalk1Arial">BÂTIL'I OLMAYANLARA MÜJDE VAR...</p>

  <p>Peygamberimiz (s.a.v.) Efendimiz buyuruyor­lar ki;</p>

  <p>«Kişi bir mükafat alacağını sanmadığı bir sö­zü söyler. Halbuki bu söz Allah'ın rızasına muva­fık düşer. Bu sözü ile beraber Allahû Teâlâ kı­yamete kadar kendisinden razı olur. Diğer biri de hiç mühimsemediği bir söz sarf eder de bu sözü ile kıyamete kadar Allah'ın gazabına uğrar. (Tirmizi, İbn Mâce)</p>

  <p>Peygamberimiz (s.a.v.):</p>

  <p>"Kıyamet günü insanların en büyük hatalı olanları, dünyada en çok batıla dalanıdır." (İbn Ebid Dünya) buyurmaktadır.</p>

  <p>Günümüz insanı bunlara uymuyor ve bocalıyor. Maddi ve manevi olarak ilerleyemiyor. Yerinde devamlı sayıyor. Böyle kimselerle beraber dahi bulunmamalıdır. Bulunmak insanı onlar gi­bi yapar.</p>

  <p>Kötü söz konuşmak, ahlaksız şeyleri söylemek, fuzuli konuşmayı zirvesinde ifâ etmek içinde bu­lunduğumuz cemiyetin en bariz vasfıdır. Gençliğe, dejenere olmuş orta yaşlılara ve ihtiyarlara bir bakınız. Anlatmağa çalıştığımız durum onların artık vazgeçilmez mesleğidir. Kadın, kız peşindedirler, bâtılı konuşurlar. Camiye giden bazıları da kahveden kalkmazlar. İskambil, tavla vs. oynayanların yanında otururlar. Onlarla her türlü sözü konuşur sonra ezan okununca camiye koşarlar. Müslüman böyle olmamalıdır.</p>

  <p>Cenâb-ı Hak (c.c.) cümlemizi boş konuşmaktan, yalan söylemekten muhafaza ve rızasını kazananlardan eylesin. (Amin).</p>

  

---

14 Ekim Cumartesi

  <p class="Stilbalk1Arial">MÜ'MİN BOŞ KONUŞAMAZ!</p>

  <p>Sükut eden kurtulmuştur. İslâm'da konuşma­nın adabı, usulü, yeri ve zamanı vardır, Müslümanın konuşabileceği şeyler bellidir. Ağzından çıkacak her kelâm İslâmla uygun olmalıdır. Çün­kü onunla sınırlı ve kayıtlıdır müslüman. Ölçü­süz, yersiz, zamansız ve boş şeyler konuşamaz o. Konuşmamalıdır. Ömrümüz sınırlıdır bizim. Alıp verdiğimiz her nefes de sayılıdır. Harcadığımız ömrümüzün her anını ve nefesimizin her bi­rinin hesabını vermek üzere sorguya çekileceğiz İslâm'a uygun olmayandan ötürü cezalandırılacağız. Bunu düşünerek her an alarm durumunda ol­mamız gerekir. Buna gayretli olmamız gerekir.</p>

  <p>Boş sözler konuşmak, insan için, dil için bir afettir. Kalbi kötü bir hastalıktır. Gıybet, nemime, yalan, iftira, mira, cidal vb. gibi sözleri terketmek, kendisine ve başkalarına faydalı şeyleri konuşmak mü'min için en çıkar yol ve en güzel bir haslettir. İnsan faydasız mubahlarla uğraşır­ken günahkâr olmasa da Allah'ı zikir sayesinde kazanacağı büyük kârdan mahrum olur. Böylece yine zarardadır. Müslümanın sükutu fikir, ba­şı ibret, konuşması zikirdir. Hz. Peygamber (s.a.v.)'in buyruğu şöyledir:</p>

  <p>«Boş ve faydasız işleri terketmek, kişinin İs­lâmiyet'inin güzelliğindendir.» (Tirmizi, İbn Mace) Boş sözleri terketmek, edebilmek insanın kurtuluşu, cennetlik oluşu demektir. Hep hayır, iyiliği ve İslâm'ı konuşan, günah olmayan faydasız mubah sözleri dahi terkeden, boş sözlerden uzaklaşan böyle büyük ecre layık olur. Bu yolda olmayanlar tehlikeli bir tarik üzeredir.</p>

  

---

15 Ekim Pazar

  <p class="Stilbalk1Arial">          AHİR ZAMAN FİTNESİ VE BİZ</p>

  <p>Üzerinde yaşadığımız şu fâni dünyada sayı­sız mahlukât arasından şerefli mevki şüphesiz insanoğluna verilmiştir. Buna rağmen kendisine tanınan bu imtiyazı suistimal ederek Hâlik - Zül-celâle en büyük isyanı yapan da yine insanoğ­lu...</p>

  <p>Bütün hayvanat ve nebatat kainatın halikine mütemadiyen ibadet ederken ahsen-i takvim üze­re yaratılan şu insanoğluna ne oluyor ki, durma­dan isyan ediyor, fitne çıkarıyor. Rahmeti son­suz Hazreti Allah (c.c.) ona yine noksansız rızık veriyor, onu nimetten mahrum bırakmıyor, in­san da, fitneye, fesada, inkara devam ediyor. Yer­yüzünde meydana gelen her türlü fitne, fesad hep insanların yaptıkları günahlardan, isyanlar­dan meydana geliyor. İşte bu hakikati Rabbimiz Kur'an-ı Kerim'de şöyle ferman ediyor; «İnsanla­rın kendi ellerinin irade ve ihtiyarlarıyla yaptıkları işler (günahlar) yüzünden karada ve denizde fesad meydana çıktı ki, Allah (c.c.) işledikleri gü­nahlardan bir kısmının cezasını dünyada onlara tattırsın. Olur ki - küfürden ve işledikleri günah­lardan tevbe ederek - dönerler.» (Er-Rum: 41).</p>

  <p>İşte fitne fesadın alabildiğine yayıldığı, bir zamanda (ahir zamanda) yaşıyoruz, ilâhi kanunların hor görüldüğü, isyanların medeniyet (!) ge­reği işlendiği, Sünnet-i Seniyyye'nin arkaya atılıp, bid'atların alabildiğine revaç gördüğü Ehl-i sün­net yaşayıp müdafaasını yapanların azaldığı acayib bir devirde yaşıyoruz.</p>

  

---

16 Ekim Pazartesi

  <p class="Stilbalk1Arial">OSMANLI'DA TALEBE - HOCA İLİŞKİSİ     </p>

  <p>Medreselerde uygulanan eğitim ve öğretim, dini ve millî ruhu, yüksek ahlâk potasında kaynaştırıp, sosyal ve aile yapımıza uygun bir biçimde şekillendirdi.</p>

  <p>İslâm medreselerinde eğitim şu beş esasa göre düzenlenmiş ve esaslar öğretimin gaye ve hedefini meydana getirmiştir:</p>

  <p>1.  Tahsilden maksad olgun ve yararlı bir in­san olmaktır. Makam ve mevki geri planda kalmaktadır.</p>

  <p>2.  Ruhu arındırmak, vicdanı geliştirmek, merhamet duygularını harekete geçirmek sure­tiyle manevî yapıya yön vermek çok mühimdir.</p>

  <p>3.   İlmi, din ve dünya işlerinde sağlam bir va­sıta olarak kullanmak, fakat onu maddenin peşinde koşturmamak, itibarını zedelemeden rütbe­lerin en üstünü olduğunu düşünerek muhafaza­sına çalışmak gerektir.</p>

  <p>4.   Öğretmen hakkı, ana - baba hakkına değerdedir. Talebe okuyup hocasından bilgi ve makam bakımından üstün de olsa, her zaman ve her yerde ona karşı saygı duyacak ve üzerinde olan hakkını hatırlayarak ona karşı şükran ve minnet duygularını taşıyacaktır.</p>

  <p>5.   Edep ve terbiye kıymeti ölçülemeyecek kadar yüksek değerde bir taçtır. Buna sahip olmayanın bilgi ve tahsil seviyesi ne kadar yüksek olursa olsun, Allah katında anılmaya değer bir itibarı yoktur. O halde böylesi millet bünyesini bir baş olamaz, önemli bir makama getirilemez.</p>

  

---

17 Ekim Salı

  <p class="Stilbalk1Arial">ALLAH KORKUSU</p>

  <p>Birgün Ashâb-ı Kiram (Aleyhimürridvan) Re­sûlullah (s.a.v.)'a Hz. Ebu Bekir (r.a.)'den şikayet için gelmişlerdi.</p>

  <p>"Ya Resûlullah! Hz. Ebu Bekir odasında yal­nız başına ciğer kebabı yer kokusunu duyarız, bizi hiç davet etmez" dediler. Resûl-i Ekrem (s.a.v.): «Onun bir daha öyle yaptığında haber verin beraberce evine gidelim.» buyurdular.</p>

  <p>Birgün haber verdiler. Resul-i Ekrem (s.a.v.) hemen kalkıp Hz. Ebu Bekir (r.a.)in odasına git­ti. Ateş veya kebab yoktu.</p>

  <p>«Ya Ebu Bekir, sen ciğer kebabı yiyormuşsun bize de var mıdır?» diye sordular.</p>

  <p>«Ya Resûlullah! Ben ciğer kebabı yemiyorum pişen kendi ciğerimdir» dedi. Resûlullah (s.a.v.) bunun nasıl olduğunu sorunca:</p>

  <p>«Hak Teâlâ bana İslâm dinini nasib etti, Habibine dost eyledi. Ashab-ı Kiram arasında şöh­ret verdi. Acaba kıyamet gününde halim ne olur, bu kadar nimetin şükrünü yapabilir miyim, diye korktuğumdan ciğerim kebab oluyor.» cevabı­nı verdi. Bunun üzerine Ashab-ı Kiram (r; anhüm)'ün Hz. Ebu Bekir (r.a.)'e olan muhabbet­leri daha çok arttı. (Cehar Yar-i Güzin).</p>

  <p>Müslüman kıymetli vaktini boş geçirmeme­lidir. Bilakis Kur'an-ı Kerim bilmeyenler hemen öğrenmeli, bilenler hergün okumalıdırlar. Yürek­lerde onun hükmü heyecanı her zaman yaşanma­lı ve yaşatılmalıdır.</p>

  <p>Cenâb-ı Hakk bizleri ibadetlerini huşu ile kı­lan kulları zümresine ilhak buyursun. (Amin).</p>

  

---

18 Ekim Çarşamba

  <p class="Stilbalk1Arial">TEFEKKÜR EDEN MÜSLÜMAN OLUR        </p>

  <p>İnsanlar fıtraten İslâm olarak doğarlar. On­ları aileleri ve çevreleri kendilerine benzetir. Eğer müslüman değilseler, çocuklarını bâtıl olan inanç­larına alıştırırlar. Fakat buna rağmen her insan düşünerek, araştırarak ve öğrenerek bir olan, eşi ve benzeri olmayan Allah (c.c.)'ı bulmak, İslâm'ı kabul etmek zorundadır. Âdemoğlu dünyanın en ücra bir yerinde de olsa Allah (c.c.)'ı tefekkür­le bulabilir, İslâm'ı yalnız başına öğrenemez ise de bütün mevcudatın bir yaratanı olduğunu id­rak edebilir, İslâm'ı bulamadığı müddetçe mes'uliyetten kurtulamaz.</p>

  <p>Dünyanın dört bir yanında düşünen kafalar. Kur'an'ı okuyan, İslâm'ı tedrik eden insanlar hemen İslâm'a teslim oluyorlar. Hak dini kabul edi­yorlar. Çeşitli «İZM»lerden kurtuluş bekleyen in­sancıklar düşünebilseler mutlaka Hak yolun «İS­LÂM» olduğunu bulacaklardır. İnsanların son ola­rak başvuracağı kapı İslâm'dır. Başka çıkar yol yoktur, İslâm'a gelmediği müddetçe dünya insanı­nın bu buhranı devam edecektir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Seyyidil Kevneyn (s.a.v.): Rssûlullah (s.a.v.) dünya ve ahiretteki tüm mahlûkatın efendisi olup dünya ve ahiret ehline sığınak olduğundan kendisine «iki dünya efendisi» anlamında bu isim verilmiştir.</p>

  <p>Aynün Naim (s a.v.): Nimetin kendisi.</p>

  

---

19 Ekim Perşembe

  <p class="Stilbalk1Arial">SULTAN MURAD HÜDÂVENDİGÂR  </p>

  <p>Sultan Murad şehid olduğu zaman, 63 yaşın­da idi ve 27 senedir tahtta bulunuyordu. Fütuhatta ve siyasette vücud verdiği icraat, tamamen bir plân dairesinde yapılmış hesaplı hareketler ola­rak nazara çarpmaktadır. 37 muharebeye bizzat iştirak etmiş; nâ-mağlûb bir kumandan olarak nâm salmıştır. Teşkilâtçılığı, adam kullanması idareciliği ve adaleti her türlü takdirin ötesinde nâm salmıştır. Teşkilâtçılığı, adam kullanmasıdır. Osmanlıyı istikbâlin Devlet-i Muazzaması hali­ne ifrağ için çalışmıştır. Rum ve Balkan siyasetinde derin bir nüfuz göstermiş ve daima anında hareket ederek, kat'î neticeyi almıştır. İslâm Dini'ne en derin bir samimiyetle rabt-ü kalb etmiş;hükümlerinin icrasında herkese üstün gelmiş; adaletini, onun ezelî ve ebedî prensiplerine istinad ettirmiştir.</p>

  <p>Hammer, onun için «Büyük bir ahlâkî ve ira­dî gücü vardır; kat'î netice verecek vaziyetlerde, umumiyetle dâhice bir davranışa sahiptir; şer'î kanunları büyük bir dikkatle tatbik etmiş, geliştirmiş ve kuvvetlendirmiştir» demektedir. Devrin­de, Osmanlı toprakları, Asya ve Avrupa'da dâi­ma dikkat edilen bir muvâzene ile gelişmiştir Onun şerbet-i sehâdeti nûş ettiği yer, «Meşhed-i Hüdâvendigâr» namıyla anılmış; Balkanlardak hâkimiyetimizin bir sembolü olmuş; dinî ve milli büyük bir ziyaretgâhımız bulunmuştur. Hâlen de Balkanlarda vicdan hürriyeti, insan hukuku ve adalet tanımayan siyasî tatbikata karşı, bu mefhumlarm bir bayrağı olarak bulunmaktadır.</p>

  

---

20 Ekim Cuma

  <p class="Stilbalk1Arial">LÜKS VE İSRAF</p>

  <p>İslâmî bir hayat düzeninde lüks ve israfın her türlüsü yasaklanmıştır. Allah Teâlâ: «Yiyi­niz içiniz fakat israf etmeyiniz» (El A'raf. 7/31). İsraf ölçüsüne varmamak şartı ile mubah olan her türlü dünya nimetlerinden faydalanmak caizdir. Hatta bir hadis-i şerifte şöyle buyuruluyor:</p>

  <p>«Allah Teâlâ, kulu üzerinde nimetinin eserini görmek ister». (İbn-i Mace)</p>

  <p>Ancak israf ölçüsüne varan sefihane harca­malara müsaade edilmez. İslâm hukukuna göre sefihlerin harcamalarını kısıtlamak gerekir. Aşı­rı derecede israfa dalan mal sahiplerinin normalden fazla harcamalarını kısıtlamak için gerekli bütün tedbirleri almak imkanı mevcuttur. Bu­nun gibi mallarından ne kendilerinin ne de toplu­mun faydalanmadığı son derece cimri kişilere kar­şı gerekli tedbirler alınabilir.</p>

  <p class="Stilbalk1Arial">HARAMA BAKMAMAK DÜŞÜNCEYİ KORUR</p>

  <p>İmâm-ı Gazali (k.s.) Hazretleri haram karşı­sında gözü kapamanın faziletini aksi takdirde felâketini haber vererek buyuruyorlar ki: «Yok­sa gözünü koruyamayan kimse, düşüncesini de koruyamaz. Kafasını oraya çevirir. Derken, Al­lah (c c.) korusun, günün birinde bir felâket ile karşı karşıya gelir. Esasen, gözün zinası küçük günâh serisinin hatırı sayılanlarından ve ileri gelenlerinden biridir. Çünkü göz zinası, insanı ger çek zinaya götürür. Gözünü korumasını beceremeyen kimse, kendini de koruyamaz.» (İhya Ter.)</p>

  

---

21 Ekim Cumartesi

  <p class="Stilbalk1Arial">İLAHÎ KUDRETİ TEFEKKÜR</p>

  <p>Abdullah İbn-i Ömer (r.a.) hazretleri demiştir ki; «Hz. Âişe (r. anha)'ye Resûlullah (s.a.v.)'dan gördüğün şeylerin en ilginç olanını bana haber er dedim. Binaenaleyh ağladı ve uzun bir müd­det ağladı da sonra dedi ki "O'nun her işi acaibattan idi."</p>

  <p>Bir gece yanımıza geldi sonra «ya Âişe bu gece bana Rabbıma ibadet etmek için izin ve­rir misin?- Ben de -Yâ Resûlullah ben senin ya­kınlığını severim muradını da severim, me'zunsunuz» dedim.</p>

  <p>Kalktı, odadaki su kırbasına vardı abdest al­dı suyu çokça dökmedi, sonra namaza durdu. Kur'an okudu ve ağlıyordu. Sonra iki elini kal­dırdı yine ağlıyordu. Hatta göz yaşlarının yeri ıslattığını gördüm. Müteakiben Bilâl (r.a.) geldi. Kendisine sabah namazını haber veriyordu. Baktı ki ağlıyor «Yâ Resûlullah Allah Teâlâ senin geç­miş ve gelecek günahını mağfiret etmiş olduğu halde ağlıyor musun?» Resûlullah (s.a.v.) «Yâ Bilal Allah'a şükreden bir kul olmayayım mı? ve sonra şöyle devam etti «Nasıl ağlamayayım Allahû Teâlâ bu gece muhakkak ki yerin ve göğün yaratılışında, gecenin ve gündüzün birbirini takip edişinde akıl sahipleri için ibretler vardır.» (Âli İmran 190) ayet-i kerîmesini inzal etti» dedi ve sonra da «Yazıklar olsun o kimseye ki bu ayeti okur da üzerinde düşünmez» buyurdu.»</p>

  <p>(HAK DİNİ KUR'AN DİLİ CİLT II. S. 1256)</p>

  

---

22 Ekim Pazar

  <p class="Stilbalk1Arial">ASHAB-I KİRAM (R.A.)</p>

  <p>Bir Hadis-i Şerifte buyuruluyor ki: «Eshâbıma ihtiram (hürmet) ile şan ve şerefimi muhafaza eden kimse Cennetteki havzımdan su içer. Yani etmeyen içmez zira dinimizin esası bulunan Âyet-i Kerîme ve Ehadîs-i Şerife onlardan riva­yet olunduğu cihetle, onlara fısk isnad etmek,ancak dîn-i mübîn'in ibtaline çalışan bir münafıktan beklenebilir. » (Menavî)</p>

  <p>Yine Peygamberimiz (s.a.v.):«Cehennem ate­şi sol bir müslime dokunmaz ki; beni görmüş ve­ya beni göreni görmüş ola. Yani Ashâb ve Tabiîn'e Cehennem ateşi dokunmaz.» buyurmuşlardır. (Menevî)</p>

  <p>Resûlullah (s.a.v.): «Münafığın alâmeti Ensara bugzetmak, mü'minin alâmeti ise Ensarı sevmektir.» buyuruyor. (Müslim)</p>

  <p>Ashâb-ı Kiram'ı sevmek hayatını öğrenip yol­larından gitmek, adları anıldığı zaman «Razıyallahu Anh» demek kendilerine hürmet göster­mek, mutlaka imanın sıhhatine ve İslâm'ın yücelmesine sadakat göstermek demektir. İslâm'ı yüceltmek için feday-ı can eden, mallarını o uğur­da harcayan bu muhterem zevatı ancak kâfirler, zâlimler, münafıklar, fasıklar ve bid'at sahipleri sevmezler.</p>

  <p>O Ashâb (r. anhüm) ki;(s.a.v.): «Ashabım yıldızlar gibidir hangisine iktidâ ederseniz edin hidâyet bulursunuz» buyuruyor.</p>

  

---

23 Ekim Pazartesi

  <p class="Stilbalk1Arial">HÂLİMİZDEN ŞİKAYET EDECEĞİMİZE…</p>

  <p>Şikayetlerimizi bırakıp, yaralarımızı saralım. Çünkü yara, bizim ise, onu, yine biz saracağız demektir. Başka bir alemden birisi gelip de bizi tedavi edecek bir tarafı yok.</p>

  <p>Yaralı olan biz isek, yaralayan da biziz. Yine, bizi bir başkası yaralamış değildir. Şu halde suç­lu kendimiziz. Suçu kendimizde arayalım, bir başkasında değil.</p>

  <p>Hep müşteki olmak ve şikayetleri aşikâre gi­rişmek aynı zamanda bir güçlülük psikolojisidir. Öyle ise suçlu olan da biz, güçlü olan da biz. Bir başkası değil.</p>

  <p>Ufak bir arıza veya nefsimize ağır gelen bir durum karşısında; hemen fevârânları basar, kıyametler koparır ve bir fincan suda fırtınalar estir­meğe kalkışırız.</p>

  <p>«Hele dur ve sabret!» telkininde bulunan ol­sa ona karşı nasıl yüz ekşitiriz. İşte umumi müslümanların durumu böyle. Kime karşı mes'ul ol­duğumuzu ve bu mesuliyetin hududunun ne ol­duğunu evvelâ düşünmemiz gerekmektedir.</p>

  <p>Şeyhülislâm Yahya Efendi, bir mısrasında:«Neler çeker bu gönül söylesem şikayet olur» diyerek şikâyet etmemeği tavsiye ediyor. Şikâyetler aslında, fitne kasırgasının ilk esintileridir. Tarih boyunca görülmüştür ki, şikâyetlerle fitneler hep atbaşı gitmişlerdir.</p>

  <p>İnsan, yarasını, (nefsin tahribatını imar eder) sorar, kendisinin hekimi olur. Kötülüklerin ve menfilerin bataklığı olan nefsini kurutursa, ne yara, ne hastalık kalır.</p>

  

---

24 Ekim Salı

  <p class="Stilbalk1Arial">AKSIRMAK HAKTANDIR</p>

  <p>Resûl-i Ekrem (s.a.v.) buyuruyor:</p>

  <p>«Muhakkak Allâhu Teâlâ aksıranı sever, esneyeni sevmez. Binâenaleyh sizden biriniz aksırıp «El-Hamdü li'llâh» derse bunu işiten her müslümanın «Yerhamüke'llâh» diye karşılaması gerek­tir. Esnemeye gelince bu hal şeytandandır. Binnenaleyh sizden biriniz esnediği zaman, imkân nisbetinde onu önlemeye çalışın. Zira sizden birisi esnediği zaman şeytan ona güler.» (Buhâri)</p>

  <p>Yine Nebi (s.a.v.): «Sizden biriniz aksırdığı vakit, «El-Hamdülillâh» dediğinde, arkadaşları da «Yerhamüke'llâh» diye mukabele etsinler. Aksıran da, -Yehdikümü'llâh ve yuslihu bâ leküm»- (Allah sizi hidâyette kılsın ve kalbinizi ıslâh et­sin) diye cevap versin.» (Buhari).</p>

  <p>Ebû Hüreyre (r.a.)'den:</p>

  <p>«Peygamber (s.a.v.) Efendimiz aksırdıklarında, elini veya mendilini ağızlarına tutarlar (imkân nisbetinde) sesini kısmağa ve ağzını yum­mağa çalışırlardı. Râvî kısmakta, yummakta tereddüt etmiştir.» (Ebu Davut, Tirmizi)</p>

  <p>Yine Hz. Resûlullah (s.a.v.):</p>

  <p>«Sizden biriniz esnediğinde eliyle ağzını kapatsın. Zira şeytan girer.» buyurmuştur. (Müslim)</p>

  <p>Peygamberimiz (s.a.v.): «Bir müslümanın di­ğer müslümana karşı beş vazifesi vardır:</p>

  <p>Selâmı almak, hastayı ziyaret etmek, cenaze­nin arkasından yürümek, davete icabet etmek ve aksırana:Allah merhamet etsin, (Yerhamüke'l-lâh) demektir.» buyuruyorlar.</p>

  

---

25 Ekim Çarşamba

  <p class="Stilbalk1Arial">ANNELER, ÇOCUKLARI MANEVÎ ÖLÜMDEN KURTARMALI</p>

  <p>«Herkes sürüsünden mes'uldür» mealindeki Hadis-i Şerif mucibince kadının çocuklarının ter­biyesi ile mes'ul tutulduğu apaçık ortadadır.</p>

  <p>Üçbeş kuruş para kazanacağım diye çocuğu­nu kreşlere, çeşitli çocuk bakıcılarına terkeden an­nelerin vay haline! Öyle ki Fransız mürebbiyelerin eline terkedilen masum yavrular tüm değerlerinin yanında dinlerini de kaybettiklerini yakın tari­himizden biliyoruz.</p>

  <p>Babalarından kalan malı, iyi idare edemeyen mirasyedilere acıyan, teessüfle bakan, halk içinde çocuk terbiyesinden habersiz, cahil annele­re aynı nazarla bakmak daha doğru değil midir? Halbuki düşünülse, israf olunan bu büyük mal ile manevi bir ölüme mahkum edilen gençlik arasında ne büyük fark vardır.</p>

  <p>İşte aldığı terbiyenin fenalığından, o çocuk büyüdüğü zaman, insanların başına ister istemez bir bela olacak, millet için bir musibet kesilecek­tir. Yahut hiç olmazsa mensub olduğu milleti­ne bir faydası dokunmayacak, vücudunun zerre kadar ehemmiyeti olmayacak. Halbuki, o daha çocukken, fıtri mevhibeleri terbiye olunsaydı akli ve ruhi kabiliyetlerini geliştirecek bir annenin eli­ne düşseydi, büyüdüğü zaman, ümmetiyle en yük­sek bir mevkiye yükselen bahtiyar ferdlerden biri olacaktı (Müslüman Kadını, s. 28-31).</p>

  

---

26 Ekim Perşembe

  <p class="Stilbalk1Arial">SULTAN I. AHMED HAN</p>

  <p>Çocuk denecek yaşta tahta çıkmış ve pek genç iken vefat etmiştir. Bununla beraber, Devlet işlerini ifâda, büyük bir kabiliyet ve dirayet gös­termiştir. Kendisinin «Zeki, münevver, hamiyetli, son derece dindar» bir pâdişâh olduğu nakledil­mektedir. Çok sâde bir kıyafeti bulunduğu, sof'u ipeğe tercih ettiği, dervişane bir ahlâka sahip ol­duğu mervîdir. Halk arasında dolaşmaktan zevk aldığı, iyiliği sevdiği, tatlı sözlü bulunduğu, fakat yerinde şiddet de gösterdiği söylenmektedir.</p>

  <p>Kendi adıyla anılan ve bir san'at âbidesi olan camiinde, her yıl Hazret-i Peygamber (s.a.v.)'in velâdetinin tes'id edilmesini emretmiş ve bu me­rasim, Devlet'in sonuna kadar icra edilegelmiştir</p>

  <p>Ata binmede, ok atmada, kılınç kullanmada mahir bir hükümdardı. Edirne'de bir şeşberi 30 metre yükseklikteki bir surdan aşırıp; 500 met­re mesafeye fırlattığı yazılmaktadır. Bu atışı için, oraya bir nişantaşı dikilmiştir. Şu husus, silâh kullanmadaki maharetini ve kuvvetini gösterir</p>

  <p>Sultan Ahmed, «Bahtî» mahlasiyle şiirler de yazmıştır. Ve bir Divân'ı vardır. Şiirleri, hamasi, tasavvufî derin tahassüslerle doludur. Bir şiirin­de, şark ve garba gönderdiği ordularından bahsedip, Cenâb-ı Hak'dan, yardım niyaz eder:</p>

  <p>«İlahî cânibeyne salmışım ben iki serdârı;</p>

  <p>Kerem kıl, düşmanı kahr ile mansûr eyle anları</p>

  <p>Biri sol çâr-yâri sevmeyen zâlimleri kırsın;</p>

  <p>Biri vurup, helak etsin, senin emrinle küffârı"</p>

  <p>(İSLAM TARİHİ, A. HİLMİ)</p>

  

---

27 Ekim Cuma

  <p class="Stilbalk1Arial">GÖZLERİN HARAMDAN MUHAFAZASINI TELKİN EDENLER</p>

  <p>İsa (a.s.); «Sakın nâmahreme bakmayın;zirâ o bakış, kalbe şehvet tohumunu eker. Bu da fitne olmak için yeter!» buyurmuştur, (İhyâ Ter­cümesi, Cild III, s. 227)</p>

  <p>Yahya (a.s.)'a; «Zinanın başlangıcı nedir?» diye sorduklarında; «Bakış ve düşüncedir!» diye cevab vermiştir, (İhya Tercümesi, Cild III, s. 228)</p>

  <p>Allah (c.c.)'ın dostlarından olan Hüseyin Hallâc-ı Mansûr, bir gün «Musa isimli bir arkadaşıyla Bağdat sokaklarından geçerken, bir binanın da­mından üzerine düşen gölgeyi anlamak için ba­şını kaldırınca; damda çok güzel bir kadın gör­müş, kadından hemen gözlerini çektiği halde, tendisini ebediyyen kovalayacak bir günâh işle­diğini sanmış ve Musa'ya şöyle demişti. «- Çok da geç olsa bir gün göreceksin! Gözlerimle işle­diğim bu günâhın cezasını nasıl çekeceğim!» Hallâc-ı Mansûr, darağacından da, kalabalık için­deki aynı arkadaşına, tepesindeki sehpâyı göste­rip diyecektir: «Gördün mü Musa? 40 yıl sonra olsa da, bir gün gelir; harama göz atan insanı işte böyle herkesten yükseğe çekerler.» (Tarih Boyunca Büyük Mazlûmlar, Necîp Fâzıl)</p>

  <p>İşte yukarıdaki kıssa sâlihlerin, harama kat'iyetle bakmamak ve gözün afatından emîn olmak hususunda gösterdikleri say ü gayreti kesin çiz gilerle göstermektedir. Sâlihler böyle yaparlar ise ya gözünü haramdan bir türlü temizleyemeyenler, ne yapacaklar acaba? Mes'elenin hassasiyyet kavranabiliyor mu?</p>

  

---

28 Ekim Cumartesi

  <p class="Stilbalk1Arial">MÜ'MİNLER! YERİLMEKTEN KORKMAYINIZ</p>

  <p>İnsanoğlu tabiatı gereği yerilmeği sevmez ve ondan nefret eder.</p>

  <p>Bir insan diğer bir kimseyi şu üç hâl üzere olarak zemmeder (yerer, tenkid eder):</p>

  <p>1 - Doğru kofıuşur, ve o kimseyi sevdiğin­den, ona şefkatinden dolayı nasihat maksadıyla onu zemmeder, iyi niyetlidir.</p>

  <p>2 - Doğrudur zemmeden, fakat maksadı zemmettiği kişiye eziyyet etmektir. Sözü doğru, niyeti bozuktur.</p>

  <p>3 - Veyahutta zemmeden kişi düpedüz bir yalancıdır. Yalan konuşarak zemmettiğine iftira atar.</p>

  <p>Eğer zemmeden kişi doğru söylüyor ve ni­yeti de nasihat ise ona kızmamak ve aleyhinde bulunmamak gerekir. Zemmedilen kişi böyle bir kişiye bilâkis teşekkür etmelidir. Çünkü kusurla­rını, hatalarını, noksanlarını ona söylüyor. Teh­likeleri ona işaret ediyor ve gösteriyor. Bu du­rumda zemmedilen kişi kızmaktan ve öfkelen­mekten öte, imkân nisbetinde kusur ve hatala­rını düzeltmelidir. Tehlikelerden sakınmalı ve böylelerinin ikâzına sevinmelidir. Aksine olarak üzülmek, kızmak ve ikaz edene, zemmedenin aley­hine geçmek ahmaklıktır, cehalettir.</p>

  <p>İnsan, kendisini zemmedenin gayesi eziyyet etmek ve kendini küçük düşürmek ise buna da aldırış etmemelidir. Böyle niyyete rağmen zem­medilen kişi noksanlarını, hatalarını ve farkında olmadan işlediği kusur ve fiillerini öğrenmiş olur. Böyle bir durumda kendimize çeki düzen verme­li, zemmedicinin gayesine önem vermemeliyiz.</p>

  

---

29 Ekim Pazar

  <p class="Stilbalk1Arial">ABDULLAH BİN CAHŞ (R.A.)</p>

  <p>Uhud Muharebesi hazırlıkları başlayınca Hz. Abdullah b. Cahş (r.a.) âdeta yerinde duramıyor, bir an önce düşmanla karşılaşmayı arzuluyordu.</p>

  <p>Ordu hareket emrini alınca, Abdullah (r.a.)'ı bir görmeliydiniz, sanki kanat açmış Cennete doğ­ru uçuyordu. Savaş alanına yaklaşınca oğluna ve arkadaşlarına: «Allah'a dua etmiyor musunuz?» diye uyanda bulundu ve kendisi bir tara­fa çekilerek şu duayı kalbinin bütün heyecan ve isteğiyle yaptı:</p>

  <p>«Allah'ım, yarın çok güçlü bir düşman ile karşılaşacak olursam. Senin için onunla savaşa­cağım. Bu arada ölüm darbesi alacak olursam, o düşman benim burnumu kessin, sonra kulaklarımı ve sonra da karnımı yarsın... Senin huzuru­na bu vaziyette çıkmış olayım da Sen bana; «Ya Abdullah! Niçin burnun, kulakların kesilmiş ve karnın yarılmış?» soracak olsan, «Senin için, Se­nin yolunda...» diye cevap vereyim.»</p>

  <p>Diğer bir rivayette böyle olmasını Allah'a ye­min ederek istemiş ve istediği gibi de olmuştu. Hazret-i Sa'd (r.a.) diyor ki:</p>

  <p>«Savaşın birinci günü akşama doğru Abdul­lah bin Cahş Hazretlerinin cesedini meydan ortasında gördüm, burnu ve kulakları kesilmiş, karnı da deşilmişti...»</p>

  <p>İşte İslâmiyet böylesine kendini Allah (c c ) ve Resûlullah (s.a.v.)'a veren bahtiyar kahraman­arın üstün gayretiyle güçlenip yayılmıştır. Pey­gamber (s.a.v.)'in yüksek mektebi böyle yiğitler böyle imanlılar ve faziletli kişiler yetiştiriyordu</p>

  

---

30 Ekim Pazartesi

  <p class="Stilbalk1Arial">REKLAM İLLETİ</p>

  <p>Reklâmlara harcanan milyarlar bir hayırlı işe, millet yararına sevk edilseydi nice problem­ler halledilirdi. Böyle yapılmamış, televizyon ve gazetelerle halkın zararına kullanılmıştır.</p>

  <p>Reklâmcılık kapitalist sistemlerde zorunludur. Rekabet piyasasında patronlar kendini düşünür­ler. Halkın ise ne halde olduğunu akla bile ge­tirmezler. Reklâmların millete faydası çok az za­rarı ise pek fazladır. Yalnız normal şartlar altın­da yapılan ilânlara (duyuru şeklinde) bir diyece­ğimiz yoktur. Fakat ülkemizde son yıllarda rek­lâm harcamaları bir çığ gibi büyümüştür. Milyon­lar değil artık milyarlar bu yola sarfedilmektedir. Bir harcamalar ise üretilen şeylerin maliyetine yüklenmekte ve sonunda da fakir halkın sırtın­dan çıkarılmaktadır.</p>

  <p>Ayrıca kadıların reklâm vasıtası olarak bir mal bir meta haline getirilmesi de insanlık açısından acı bir kayıp ve büyük bir üzüntü vesilesi­dir. Sanırız kadının bu kadar istismar edildiği ve sömürüldüğü devirler tarihte geçmemiştir. Rek­lâmcıların çoğu kadını menfaatine alet etmekte­dir. Reklâm vasıtası kadınların feci halini her an görmek, her yerde ve köşede seyretmek müm­kündür. Bu bir yüz karasıdır. Eşitlik ve hürriyet adına kadının başına neler getirilmiştir. Bu mu­dur hürriyet ve eşitlik. Kadınlar, kendilerine reva görülen bu zulmün bir idrakine varabilselerdi ne pahasına olursa olsun haklarını ararlar ve bun­ları affetmezlerdi.</p>

  

---

31 Ekim Salı

  <p class="Stilbalk1Arial">          YUNUS EMRE      </p>

  <p>Emre köyü, baharın en güzel günlerini yaşıyordu.</p>

  <p>Tapduk Emre, dervişlerine kır çiçeği toplama­larını emretti. Dergâhın etrafındaki kırlara dağılan dervişler kısa bir müddet içinde topladık­ları demet demet çiçekleri pirlerine getirdiler.</p>

  <p>Yalnız Yunus, dergâha dönmemişti. Zira han­gi çiçeği koparmaya davransa o bitkinin Allah'ı (c.c.)'ı zikir etmekte olduğunu görüp elini çekerdi. Saatlerce dolaştıktan sonra, çiçeğin birinin kendisine şöyle hitap ettiğini işitti: «Gel beni koparmak suretiyle cezalandır, zira gaflete dalıp Al­lah (c.c.)'ı zikr etmekten geri kaldım.»</p>

  <p>Bunun üzerine Yunus, o çiçeği koparıp şey­hi Tapduk Emre'ye götürdü.</p>

  <p>Tapduk Emre, manalı bir gülümseme ile çi­çeği alırken kendi kendine şöyle diyordu:</p>

  <p>«- Ben bunu Yunus'u sınamak için yaptım fakat ne yazık ki, Yunus'un erdiğini henüz anlayamamış!...»</p>

  <p>İLÂHİ:</p>

  <p class="c1">Gönlüm düştü bu sevdaya</p>

  <p class="c1">Gel gör beni aşk neyledi</p>

  <p class="c1">Başımı verdim gavgaya</p>

  <p>Gel gör beni aşk neyledi</p>

  <p class="c1"> </p>

  <p class="c1">Ben ağlarım yana yana</p>

  <p class="c1">Aşk boyadı beni kana</p>

  <p class="c1">Ne akilim ne divane</p>

  <p>Gel gör beni aşk neyledi.</p>

  <p>Yunus EMRE</p>

  <p> </p>

  

---

1 Kasım Çarşamba

  <p class="Stilbalk1Arial">NEDİR GENÇLİK?</p>

  <p>Gençliğimiz nasıl olmalıdır? Müslüman gen­cimiz ne yapmalıdır? Nasıl çalışmalıdır? Yolunu tayin ederken hangi esaslardan hareket etmeli­dir? Yolu üzerindeki engelleri nasıl halledebilecektir? Günümüzde umumi tehlikeler içi de bil­hassa inançlı gençliğimizi saran tehlikele neler­dir?</p>

  <p>Allah (c.c.) yolunda madden ve manen dip­diri cesediyle, nefsiyle, askerdir genç. Enerji kaynağı veya sürü değildir. Gençlik yığınlardan iba­ret hiç mi hiç olamaz.</p>

  <p>Özlemimizin uzantısındaki gençliğimizin mâ­nevi numuneleri, Hz. Muhammed (s.a.v.) Efendimizin yanında ki Hz, Ali (r.a.)'dır. Hz. Ebû Bekir (r.a.) Efendimizin yanındaki Hz. Usame (r.a.)'dir. Tabtuk Baba'nın evinde oynayan Yunus'dur. Hacı Bayram Veli'nin nazar atfettiği, çelik - çomak oyununda, ki; 21 yaşında İstanbul'u fethederek Hadîs-i Şerifin müjdesine nail oian Fatih Sultan Mehmed'dir.</p>

  <p>Şan - şöhret taşı, politika basamağı değildir. İstismar ve heyecan sömürmek için volkan da değildir, gençlik.</p>

  <p>Genç ümittir. Gençlik müjdedir, istikbaldir. Gençliği olanlar geleceğe nazar atfederler, edebilirler. Milletler gençliğiyle hayatiyet kazanırlar. Fikirler genç savunanların varlığıyla filizlenirler, ölümsüzlük kazanırlar. Bu gencin ve gençliğin özellikleri olunca o halde müslüman genç nedir? Nasıl olmalıdır? Düşünelim, araştıralım gere­ğini, inandığımızı yaşayalım...</p>

  

---

2 Kasım Perşembe

  <p class="Stilbalk1Arial">İMAM-I RABBANÎ (K.S.) </p>

  <p>İmam-ı Rabbani Hazretleri 971/1563 tarihinde Sirhind'de dünyaya gelmiştir. Soyu 28.nci vasıta ile Hazret-i Ömer'e (r.a.) ulaşmaktadır.</p>

  <p>'Nakşibendiyye' meşrebinin bir şubesi duru­munda olan 'Müceddidiyye' meşrebinin sahibi aynı zamanda 'Müceddid-i Elfisânî'dir. (Yani ikibin yılın müceddidi, yenileyicisi).</p>

  <p>İlk tahsilini babası Abdü'l-Ahad'dan gördük­ten sonra yer yer dolaşarak, zamanın büyük bilginlerinden fıkıh, kelâm, hadis, tefsir, aklî ve naklî ilimleri öğrenmiştir. On yedi yaşında tekrar memleketine dönerek tedris hayatına başla­mıştır.</p>

  <p>İmam-ı Rabbani Hazretleri, 'Mektûbât'ında Geylânî Hazretlerinin tasarrufunun Kıyâmet'e kadar (tavassut müessesesi bakî kaldıkça) devam edeceğini, bu büyük nasibin ona verildiğini, 'Müceddid-i Elf' mânâsına mazhar olan kendisinin de onun (Geylânî'nin) naibi olduğunu (yani vekili) anlatır.</p>

  <p>İmam-ı Rabbanî'nin yüksek halini ve Ümmet Muhammed için ne büyük bir değer, ne muazzam bir lütuf olduğunu anlatmak mümkün değildir. O, pek çok kâmiller vasıtasıyle açıldığı vilâyet denizinin usta dalgıçlarındandır.</p>

  <p>Aynı zamanda zahir ilimlerde de üstad olan İmam-ı Rabbani bütün mü'minler için iftihar vesilesidir.</p>

  <p>Cenab-ı Hak feyizlerinden faydalanmamızı v şefaatlerine nail olmamızı nasibu müyesser eylesin!...</p>

  

---

3 Kasım Cuma

  <p class="Stilbalk1Arial">HZ. ÖMER (R.A.)'IN ŞEHADETİ         </p>

  <p>Hz. Ömer (r.a.)'in katili Medine'de, Muğîre b. Şu'be (r.a.)'nin kölesi Firûz adında bir ateşperest olup dülgerlik, demircilik ve nakkaşlık ya­pıyordu.</p>

  <p>Firûz, bir gün Hz. Ömer (r.a.)'e müracaat ederek Muğire (r.a.)'nin kendisinden aldığı yevmiyenin ağır olduğunu şikâyet etmişti. Hz. Ömer r.a.) yevmiyenin miktarını sormuş, «iki dirhem» olduğunu öğrenmişti. Bunun üzerine Hz. Ömer (r.a.) de yevmiyesinin çok olmadığını söyleyince, Firûz da kızarak ayrılmıştı.</p>

  <p>Ertesi gün Firûz, elbisesinde sakladığı bir hançerle sabah namazı vakti camiye girdi. Hz. Ömer (r.a.) mihraba geçmişti. Namaza başlar başlamaz Firûz gizlediği yerden çıkararak Hz. Ömer (r.a.)'ı altı yerinden yaraladı.</p>

  <p>Darbelerden biri Hz. Ömer (r.a.)'in karnına isabet etmişti. Hz. Ömer (r.a.) derhal yerine Abdurrahman b. Avf (r.a.)'ı geçirmiş kendisi de yere düşmüştü. Firûz bir kaç müslümam daha yaraladıktan sonra kendisi de intihar etmişti.</p>

  <p>Hz. Ömer (r.a.) evine götürüldü. Kendine geldiği zaman kimin vurduğunu sual etti. Firûz olduğu haber verilince, bir müslüman tarafından vurulmadığı için Cenab-ı Allah (c.c.)'a şükretmişti.</p>

  <p>Hz. Ömer (r.a.) sû-i kasdden üç gün sonra irtihâl etti ve Hücre-i Saadet'e defnedildi.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Havz'ıl Mevrud (s.a.v.): Varılan, kana kana içilen Kevser havuzunun sahibi.</p>

  

---

4 Kasım Cumartesi

  <p class="Stilbalk1Arial">STRES?...</p>

  <p>İnsan beyin tabanında yer alan talamus, hipotalamus ve hipofiz gibi idare merkezlerinin ifrazları terlemekten üşümeye, idrar teşekkülün­den kan dolaşımına, solunumdan acıkmaya, hiddetlenmeden sükunete, üzüntüden sevince kadar en basit faaliyetten en komplike (karmaşık) fa­aliyete kadar her hadiseyi kontrol ederler.</p>

  <p>Bu sistemler insanın ruhi yapısı üzerine de müessirdir. Muhakeme kaabiliyeti, hafıza, hadiselerin değerlendirilmesi gibi faaliyetlerde aynı sistemler silsilesinin kontrolündedir.</p>

  <p>Sebepleri çok çeşitli olmakla birlikte insan vücudunu bu maddi ve ruhi dengesini bozan menfi baskılar topluluğuna umumi bir ifade ile «STRES» adı verilir.</p>

  <p class="c1">STRESTEN NASIL KURTULUNUR?</p>

  <p>İnsan bütün yaptıklarını bir muhasebe so­nunda yapmaya gayret ederse; iç dünyasının ikazlarını nazar-ı dikkate alırsa neticede bir uyuşmazlık olmayacaktır. Otokritik halinde (Nefs mu­hasebesinde) ise yaptıkları inandıkları şeyler ol­duğundan vicdani olarak rahat olacaktır. Çözüm bulamadığı hadiselere karşı bir yere dayanmak mecburiyetindedir.</p>

  <p>Sebeplerin yaratıcısı olarak Allah (c.c.)'ı bilen bir insan elbette ki onun yaptıklarına razı olacaktır. Hadise zuhurundan önce yapılması gereken işleri yapar, gerekli tedbiri alır. "Hayır vaki olandadır.." Hadis-i Şerifini düşünerek olanların kendisi için hayırlı olduğuna inandığında lü­zumsuz üzüntülere kapılmaz ve rahat eder.</p>

  

---

5 Kasım Pazar

  <p class="Stilbalk1Arial">MÜ'MİNLER BİRBİRLERİNİ SEVMEK MECBURİYETİNDEDİR</p>

  <p>«Kafir olanlar bile birbirinin yardımcılarıdır. Eğer siz bunu yapmazsanız yeryüzünde bir fitne ve büyük bir fesâd olur!» (El-Enfal Sûresi: 73)</p>

  <p>Bu ayette üç hüküm vardır:</p>

  <p>«1- Kâfirlerin biribirlerine dost olmalarıdır ki, dost daima dostuna yardım eder ve fırsat bul­dukça, düşman addettiği millete ihanet eder. Binaenaaleyh hiçbir kafir Millet-i İslâm'ı diğer kâ­fir üzerine tercih etmez.</p>

  <p>2 - Ehl-i İslâm'ın kafirleri dost ittihaz etme­lerinin yeryüzünde büyük fitne olmasıdır. Çünkü kafirleri dost ittihaz edince Ehl-i İslâm onların fena ahlakıyla tehalluk eder. Ve onların dostluğuna aldanarak Adât-ı İslâmiyye ve Anânat-ı Milliyeyi terk ederek her telakkiyi onlardan bekler, onları yüksek kendini hakir görmekle, kuvvet-i umumiyye zaafa uğrar, metanetini kaybeder. Bi­naenaleyh, kâfirler diyar-ı İslâm'a hücum ile akıl­lara hayret vererek fitneler zuhur eder.</p>

  <p>3 - Kâfirleri dost ittihaz etmek büyük fesadı mucib olur. Zira fitne olan yerde fesad olacağı şüphesizdir.» (Bedir Gazvesi ve Sûre-i Enfâl tef­siri - Ramazanoğlu Mahmud Sami (K.S.).</p>

  <p>İşte Allah (c.c.)'nin müslümanlara emir ve tavsiyeleri...</p>

  <p>Mü'minleri birbirine, bir yapının taşlarından daha çok bağlayan Allah (c.c.)'ın buyrukları, Re­sûlullah (s.a.v.)'ın mübarek sözleri çoktur, İslâ­miyet bu mevzuya ehemmiyetle eğilmiş ve değer vermiştir.</p>

  

---

6 Kasım Pazartesi

  <p class="Stilbalk1Arial">ALLAH (C.C.) YOLUNDA İNFAK</p>

  <p>Rivayet olunuyor ki;Ebuddehdah (r.a.): «Ya Resûlallah, benim iki bahçem var. Birini tasadduk etsem bana cennette iki misli varımdır?» demiş. "Evet" buyurmuş. «Dehdahın anası da beraberin­de mi?, demiş. «Evet» buyurmuş. «Sabiyye (ha­nımı) de beraberinde mi?» demiş. «Evet» buyur­muştur. Bunun üzerine bahçelerin en güzeli olan "huneyniyye" namındaki bahçesini tasadduk et­miştir.</p>

  <p>Dönüp ailesine gelmiş, onlarda bu bahçede bulunuyorlarmış. Hemen bahçenin kapısına durup zevcesine durumu nakletmiştir. Zevcesi de «satmış olduğun bahçeleri Allah mübarak etsin» demiş bahçeden çıkıp bahçeyi teslim etmişler. Bu olaydan sonra "Hani kim var Allah'a bir karz-ı hasen arz edecek ki, Allah ona bir çok katlarını katlayıverir.." (Bakara: 245) âyet-i kerimesi nazil olmuştur.</p>

  <p>Resûlullah (s.a.v.) de: "Ebuddehdah için cen­nette nice hurma ağaçları saçak atıyor." buyurmuştur. (HAK DİNİ KUR'AN DlLİ)</p>

  <p>"Yeryüzünde bulunan fukara ve zuafaya mer­hamet ediniz ki, gökte olan melaike-i kiram da size merhamet edip hakkınızda hayır dua etsinler." </p>

  <p>(Hadis-i Şerif)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül Hirave (s.a.v.): Bu isim Peygambe rimiz (s.a.v.)'e mübarek elleriyle asa tuttukları için verilmiştir.</p>

  

---

7 Kasım Salı

  <p class="Stilbalk1Arial">ALKOL</p>

  <p>Alkol'ün tıbbî tedavideki yerinden ziyade sarhoşluk yapıcı etkisi sebebiyle fert ve cemiyetlerin büyük problemi haline gelmesi ehemmiyet arzeder.</p>

  <p>Beyin hücreleri üzerine yaptığı etki ile onla­rın faaliyetlerini azaltıcı ve kontrol mekanizmasını bozucu yöndedir. Zamanla hafıza zayıflama­sı ve genel bir zihnî atalete (durgunluğa) sevkederek;«demans» tabir edilen erken bunamayı hazırlar.</p>

  <p>Bilhassa sıvı ilaçlarda olmak üzere çeşitli ilaç­ların terkibinde de alkol kullanılmaktadır. Bunların miktarını ilaç kutularındaki terkibinin ya­zıldığı yerde görmek mümkündür. Burada alkol çeşitli boya ve başka maddeleri eritici olarak kullanılmıştır.</p>

  <p>Tedavi gayesi ile ilaç terkibine katılmamış­tır. Zaten müslüman alkolü tedavi gayesiyle kullanamaz. Allah (c.c.) haramda şifa yaratmadığı­nı açıkça beyan etmektedir. Bize düşen buna inanmak ve gereği gibi hareket etmektir.</p>

  <p>Müslüman kardeşim: Alkol dinî hükümlere göre necistir. Sürüldüğü yer ancak su ile yıkanarak temizlenebilir. Bu hususa bilhassa dikkat edilmelidir.</p>

  <p>Mikrop öldürücü - temizleyici olarak piyasada başka alkolsüz dezenfektanlar mevcuttur. Bunlardan birkaçının ismini verebiliriz. Zefiran ve Rivanol solisyonları daha güçlü dezenfektan etkiye sahip ve alkolsüzdür. Bu ihtiyaç bunlarla pekala giderilebilir.</p>

  

---

8 Kasım Çarşamba

  <p class="Stilbalk1Arial">ÜSEYYİD BİN HUDAYR (R.A.)</p>

  <p>Bir kerre Üseyyid (r.a.) gece vakti Bakara Sûresi yâhud Sûre-i Kehf'i okuyordu. Başını kaldırıp göğe baktığında kandiller gibi birtakım yıldızların parlamakta olduğunu gördü. Sabah olduğunda keyfiyyeti, Resûlullah (s.a.v,)'a eylediğinde:</p>

  <p>«- Oku ey Hudayr oğlu! Oku ey Hudayroğlu!» buyurdu.</p>

  <p>Üsseyyid (r.a.) de:</p>

  <p>«Gökyüzünde kandiller gibi yıldızların parlamakta olduğunu gördüm, sonra göğe doğru çekilip gitti» dedi.</p>

  <p>Resûlullah (s.a.v.) Efendimiz:</p>

  <p>«- Onlar bilir misin nedir?» buyurdu. «Hayır» dedim.</p>

  <p>«Ey Üseyyid Onlar melekler idi, senin sesine yaklaşmışdı, eğer sen Kur'ân okumağa devam etse idin, sabaha kadar melekler seni dinler idi» buyurdu.</p>

  <p>Resûl-i Ekrem (s.a.v.) Efendimiz:</p>

  <p>«Üseyyid bin Hudayr iyi insandır» diye sana etmişdir.</p>

  <p>Enes (r.a)'in rivâyetiyle Buharı'nin Bab'ül-Menâkıbinde mezkûrdur ki:</p>

  <p>Üseyyid bin Hudayr ile Abbâd bin Bişr (r. anhümâ) bir karanlık gecede nezd-i Risâletpenâhî'den çıkıp hanelerine giderler iken birinin asa­sı ziyadar olup onun aydınlığında gitmişler ve yolları ayrıldıkda ikisinin de asaları ayrı ayrı ziyadar olarak yola revân olmuşlardır. Radıyallahu anhüm.</p>

  

---

9 Kasım Perşembe

  <p class="Stilbalk1Arial">NUREDDİN ABDURRAHMAN EL-CÂMİ (K.S.)</p>

  <p>Babası Nizameddin âlim bir zat olup, meş­hur «Nizamiye» medresesinde hocalık yap­mıştır. Oğlu Abdurrahman (r.a.) da bu med­resede tahsil görmüştür. Seyyid Şerif Cürcani'nin (Rh.a) halefi olan Hoca Ali es-Semerkandî'nin (Rh.a.) Teftezani'nin (Rh.a.) haleflerinden olan Şıhabuddin Câcermî (Rh.a.)'nın derslerine devam etmiştir. Daha genç yaşında iken Herat'ın beş allâmesinden birisi sayılmıştır. Nakşibendi Şeyh­leriyle ilişki kurmuş, Semerkand'da tahsilini tamamlamış, Herat'a dönünce, Nakşibendi Şeyhi Sadettin (r.a.)'e intisab etmiştir, Kaşgarlı bu şeyh, Câmi'de (r.a.) derin izler bırakmış ve şeyhin kı­zıyla evlenmiştir.</p>

  <p>Fatih Sultan Mehmed (r. aleyh) de Cami'yi yakından tanıyan Hoca Ataullah Kirmaniîyi (r.a.) 5.00 altın hediye ile onu Haleb'e göndererek İs­tanbul'a davet etti ise de, bu zat geldiği zaman, Camî (r.a.) Haleb'den Diayrbakır'a geçmiş bu­lunmuştur.</p>

  <p>Hayatının sonlanna doğru Câmî'nin (r.a) manevi nüfuzu çok yükselmiş, İslâm aleminin dört bir yanından gelen alimler şehzadeler ve hükümdarlar onunla görüşmekten ve haberleş­mekten şeref duymuşlardır. Câmî (r.a.) hayatı­nın sonuna kadar ders vermekle meşgul olmuş­tur. 1492 yılında hastalanarak yatağa düşmüş, ba­şında toplanan Ali Şir (r.a.) Abdülaziz Cami (r.a.) Hafız Gıyasuddin Dihdar (r.a.) gibi arkadaşla­rıyla konuşmuş ve okunan Kur'an-ı dinleyerek ruhunu teslim etmiştir.</p>

  

---

10 Kasım Cuma

  <p class="Stilbalk1Arial">STOK YASAKLANMIŞTIR       </p>

  <p>İslâm iktisadî düzeninde malın stok edilmesi yasaklanmış, yatırımlar teşvik edilmiştir. Bu yatırımlarla ilgili teşvik emirleri şunlardır: zekâtlar, öşürler,, humuslar, ışrînler (% 5 zekâtlar), feyler, cizye ve haraçlardır. Bu emirler yanında yüzden fazla âyet-i kerime ile müslümanlar mallarım Allah yolunda harcamaya teşvik edilmiştir. Bu harcamalardan maksat, toplumun yararına yapılan hayırlar, vakıflar ve her türlü iyi yoldaki yatırımlardır. İslâmî iktisâd düzeni, müslümanm, malı sırf kendi menfaatine haşr ederek stok et­memesi ile ilgili hükümlerle doludur. Karz-ı hasen ile ilgili âyet ve hadisleri de bu tedbirler ara­sında zikretmeliyiz.</p>

  <p class="Stilbalk1Arial">GÖZÜN VAZİFESİ</p>

  <p>Gözün vazifesi hakkında İmam-ı Gazâlî (k.s.) Hazretleri şu tavsiyelerde bulunuyorlar: «Yaban­cı veya bir müslümanm mahrem yerine bakmak­tan onu korumak ve müslümana hakaret gözü ile bakmamağı öğüt vermektir. Zîrâ Allah-u Teâlâ boşuna söz söylemekten menn ettiği gibi, boşuna bakmaktan da menn etmiştir. Sonra yalnız menn etmekle yetinmeyip iyi ve yararlı yerlere bak­makla da emretmelidir. İbret nazarı ile Allah'ın yarattığı bu sun'-i bedi'e ve örnek olmak için ya­pılan iyi işlere, Allah (c.c.)'ın kitabına ve Pey­gamber (s.a.v.)'in sünnetine bakmak, öğüt almak ve istifâde etmek için hikmet kitablarına bakmak gibi tavsiyelerde bulunmalıdır.» (İhyâ Tercümesi, Cild III, s. 712)</p>

  

---

11 Kasım Cumartesi

  <p class="Stilbalk1Arial">BESMELE</p>

  <p>Peygamber Efendimiz (s.a.v.) 'in bir Hadis-i Şeriflerinde haber verdiklerine göre: dünyada. rahmetinin yüzde biri ile bütün mahlûkatını ni­metler içinde yüzdüren Allah (c.c.), Ahirette, rahmetinin yüzde doksan dokuzu ile mü'minlere rah­met buyuracaktır.</p>

  <p>İşte, Kur'ân-ı Kerim'in Besmelesi, bütün bun­ları ifade etmektedir.</p>

  <p>Denilebilir ki: Kur'ân-ı Kerim'in mevzuu, gayesi mücmel olarak Besmelede mevcuddur.</p>

  <p>Bu icmal, önce Fatiha Sûresinde. Sonra da, ard arda gelen süreleriyle bütün Kur'ân-ı Kerîm'de tafsil olunmuştur.</p>

  <p>Besmele, bu kadar şümullü ve önemlidir</p>

  <p>Bunun içindir ki: yüce Allah (c c ) her meşru işi Besmele ile başlamak edebini aziz Peygamberine tâlim buyurmuş, Peygamberimiz de bunu ümmetine gereği gibi duyurmuş: «Allah (c.c.)'ın ismiyle başlamayan her önemli iş, güdüktür, devamsızdır!» buyurmuştur.</p>

  <p>Şimdi size Peygamberimiz (s.a.v.) Efendimizin Kuran-ı Kerim hakkındaki mübarek sözlerinden dördünün mealini arz ediyoruz.</p>

  <p>1. «Sizin hayırlınız, Kuran'ı öğrenen ve onu, öğretendir. »</p>

  <p><b>2.  </b> <b>«Her şeyin bir cilası vardır. Kalbin cilası da, Kurandır. »</b></p>

  <p><b>3.  </b> <b>«Sizden her hangi biriniz, Allah (c c ) ile konuşmak isterse Kur'ân'ı okusun!»</b></p>

  <p><b>4.  </b> <b>«Kur'ân okuyunuz. Çünkü, Kur'ân, okuya­na, kıyamet gününde şefaatçi olacaktır.»</b></p>

  

---

12 Kasım Pazar

  <p class="Stilbalk1Arial">SÜKÛT</p>

  <p>Beş duyu organımızdan biri olan dilimizin tehlikesi büyüktür. İslâmiyet devamlı sükutu övmüş ve insanları sükuta teşvik etmiştir. İnsan için kurtuluş sükuttadır. Sükut bir hikmettir.</p>

  <p>Hz Resûlullah (s.a.v.): "Sükut eden kurtul­muştur.." (Tirmizî).</p>

  <p>"Midesinin, edeb yerinin ve dilinin şerrinde korunan kimse, bütün kötülüklerden korunmuş olur." (Ebu Mansur Deylemi) buyuruyor, insan­ların çoğunun helaki da bu üç şey yani mide, dil ve edeb yerinin şerrinden dolayıdır.</p>

  <p>İnsanlar dilini tutmağa ve ona sahip olma­ğa çalışmalıdır. Peygamberimiz (s.a.v.) tehlikeyi bize işaret ediyor. Bunu başarmak için gayret la­zımdır. Dil dışarıya açılan bir pencere gibidir. Şu haliyle insanoğlu evine oturabilse ve hatalarına bir ağlayabilse. için için günahını göz yaşıyla silebilse. Dışarıya dökülebilse...</p>

  <p>İnsanoğlunun kalbi doğru olmadıkça imânı doğru olmaz. Dili doğru olmadıkça da kalbi doğru olmaz. Peygamber (s.a.v.) Efendimizin tavsi­yesi üzere; «Selamette kalmasını arzu eden sükuta devam etsin.» (İbn Ebi'd-Dünya) Dili kötü olanın kendisi de kötüdür.</p>

  <p>Şu Hadis-i Şerif şayanı dikkattir: «Ademoğlu sabaha çıktığı vakit, bütün azaları lisana derler ki; Bizim hakkımızda Allah'tın! kork; çünkü sen doğrulur, doğruyu söyler, doğru yolda bulunursan hepimiz doğrulur ve selamette oluruz. Şayet sen eğrilir sağa sola kayarsan, hepimiz de eğriliriz.. » (Tirmizi)</p>

  

---

13 Kasım Pazartesi

  <p class="Stilbalk1Arial">BİR FAZİLET ÖRNEĞİ</p>

  <p>İbn Mesud (r.a.)'in zevcesi Zeyneb es Sakafiyye (r.anhâ) muhterem bir kadındı. Bu kadıncağız el emeğiyle biraz zinet edinmişti. Bir gün Resûlullah (s.a.v.) Efendimiz kadınlara vaazederken Zeyneb de bulunuyordu. Bir ara «Allah yo­lunda, Onun rızası için zinetinizden bile olsa sa­daka verin!» buyurmuştu. Hazreti Zeyneb bu tav­siyeyi dinledikten sonra evine koştu ve zinet eş­yası ne varsa hepisini ortaya çıkarıp sadaka etmeyi düşünmüştü. Kocası İbn Mes'ud (r.a.) ona: «- Süs eşyanı neden çıkardın, önemli bir iş mi var?»</p>

  <p>Diye sorduğunda, Resûlullah (s.a.v.)'in tav­siyesini söyleyerek sadaka olarak dağıtmak istediğini belirtti. «Ancak sen de, kardeşimin yetim çocukları da ve kız kardeşim de buna muhtaç bulunuyorsunuz. Uygun görürseniz bunları size ve fakir akrabamıza dağıtayım.» dedi.</p>

  <p>İbn Mes'ud (r.a.) düşündü ve:</p>

  <p>«- Bu hususta ben karar verecek durumda değilim, Resûlullah (s a.v.) Efendimizden sormadan onu ne bize, ne de akrabana dağıt...»</p>

  <p>Hazreti Zeyneb kocasının bu düşüncesini uy­gun bularak Peygamber Efendimiz (s.a.v.)'e gidip sordu. O da:«Böyle yaparsan senin için iki türlü sevap vardır: Birisi akrabalık sevabı, diğeri sadaka vermenin sevabı...» buyurdu. Zeyneb de zinetinin tamamını sadaka olarak dağıtıp Peygamber (s.a.v.)'in bu sünnetine saygısını göstermiş oldu. (R. anhâ)</p>

  

---

14 Kasım Salı

  <p class="Stilbalk1Arial">RESÛLULLAH (S.A.V.)'İN MÜJDESİ  </p>

  <p>Hendek savaşında muhacirin ve Ensar çalı­şırken şu beyti terennüm ederlermiş: «Bizler ba­ki olduğumuz müddetçe ebeden cihad etmek üze­re Muhammed (s.a.v.)'e biy'at etmiş kimseleriz.» Resûl-i Ekrem (s.a.v.) de hem çalışır hem de En­sar ve Muhacirin'e dua ederdi.</p>

  <p>Selman (r.a.), Huzeyfe (r.a.), Numan İbn-i Mukrin (r.a.), İbni Avf (r.a.) ve Ensar'dan altı zat çalışırlarken bir kaya çıkmış kıramamışlar, külüngü kırmışlardı. Resûlullah (s.a.v.)'e bildir­diler. Oraya indi. Selman (r.a.) beraberinde idi. Resûlullah (s.a.v.) külüngü aldı bir darbede çat­lattı ve ondan bir şimşek çıkarak Medine sahasını aydınlatmıştı. Resûlullah (s.a.v.) tekbir aldı. Müslümanlarda aldılar. Sonra ikinci, sonra üçüncü kaya parçalanmıştı. Selman (r.a.) gördüğü simşeği Resûlullah (s.a.v.)'a sordu, Resûlullah (s.a.v.): «Birincisi Hireyi ve Kisra'nın köşklerini gösterdi ve Cibril bana haber verdi ki ümmetin onları ala­cak. İkincisi Şam ve Rum'un kırmızı köşklerini gösterdi ve haber verdi ki ümmetin onları ala­cak. Üçüncüsü de Yemen'de San'a köşklerini gös­terdi ve haber verdi ki ümmetin onları alacak müjde buyurdu.» dedi.</p>

  <p>Bunun üzerine mü'minler sevindiler, müna­fıklar da: «Şaşmaz mısınız? Size ne boş vaadde bulunuyor. Yerinizden çıkmazken yesribten tâ Hire'yi ve Kisra'nın medâinini gördüğünü ve onların size fetholunacağmı söylüyor» diyorlardı.</p>

  <p>Ancak neticede Peygamberimiz (s.a.v.)'in de dikleri gerçekleşecekti. (HAK DİNİ KUR'ÂN DİLİ)</p>

  

---

15 Kasım Çarşamba

  <p class="Stilbalk1Arial">İSLAMİYET'TE GELİR DAĞITIMI</p>

  <p>İslâmiyette bir devlet başkanının yaşayışı ile bir işçinin yaşayışı arasında fark gözetilmekte, devletin gelirlerinden herkes eşit şartlar altında faydalanmaktadır.</p>

  <p>İslâmiyette çalışmanın hedefi sadece dünya hayatında refaha kavuşmak değil Allah (c.c.) rızasını kazanmak, bu vesile ile ahiret yurdunu da elde etmektir, işte bu sebeple ferdin yüklendiği sorumluluk karşılığında maddi mükafat yerine manevi ecir esas alınmakta, böylece çalışanlar, sorumluluk yüklenenler mükafatlarını Allah'tan (c.c.) alırlar. Çalışmanın karşılığı maddi bir menfaata dayanmadığı için, çalışmalar resmi ölçüler içinde değil hasbi olarak yapılabilmekte ve da­ha büyük bir verim alınabilmektedir. Hayat nok­tasında ise çalışmayanlara dahi normal şartlar altında bir yaşama imkanı sağlandığı için bir me­sele kalmıyor ortada... Böylece tüm çalışanlar bir ibadet anlayışı içinde kendilerini toplumla­rına arayabilmektedirler.</p>

  <p>Fakat normal bir hayat seviyesinin üstünde­ki rızık dağılımı Allah'ın (c.c.) taksimine bağ­lıdır. Dilediğine bolca mal - mülk verir dilediğine saltanat, dilediğine ilim - irfan, dilediğine çeşitli nimetler verir. Herkes Allah'ın (c.c.) bu taksimine razı olur. Zira ilahi adalet her türlü adaletin üstündedir. Her insanın her nimetten eşit şart­larda yararlanması fitraten mümkün değildir. Dünya üzerinde devlet idarecilerinden tutun da bir mahalle bekçisine kadar herkesin her nimette eşit olması bugüne kadar gerçekleşmemiştir.</p>

  <p> </p>

  

---

16 Kasım Perşembe

  <p class="Stilbalk1Arial">MUHYİDDİN İBNÜ'L-ARABİ</p>

  <p>İbnü'l-Arabî 560/1165 yılında Endülüs (İspanya) şehirlerinden Mürsiye'de dünyaya geldi. Küçük yaşlarında ailece İşbiliyye'ye gitmiş, burada tahsiline devam etmiştir. Kur'an-ı Kerim'i ezberlemiş, tefsir, hadis ve fıkıh okumuştur.</p>

  <p>Kendisi birçok seyahatler yapmış, birçok büyük zatlarla görüşmüş ve istifade etmiştir. Şam, Bağdat, Mekke, Konya gezip dolaştığı yerler ara­sındadır.</p>

  <p>Tasnif ettiği eser sayısının 500 (beşyüz)'den fazla olduğu beyan ediliyor.</p>

  <p>Onun ilmi hüviyeti şöyle anlatılıyor: "Zahir limlerde bir nihayetsiz deniz ve bâtını ilimlerde bir deryay-ı ummandır. Beşyüzü mütecaviz tas­nifi vardır ve Kur'an-ı Azimüşşân'ın yarısına kadar yazdığı tefsir-i şerif yetmiş cilde baliğ oldu­ğu ve Sûre-i Kehf'de: «Biz ona katımızdan bir ilim verdik» âyet-i kerimesine geldiği esnada ömr-ü azizleri vefa etmeyip azm-i dar-ı cînân eyle­miş olduğundan Tefsir-i Kebir'leri sona ermemiş­tir».</p>

  <p>Konya'ya gelişinde Selçuk Hükümdarı tara­fından hürmet ve ikram görmüş ve büyük insan Sadrüddin Konevî'nin dul annesiyle de nikâhlanmıştır. Konya'dan Şam'a döndükten sonra 637/1239 tarihinde vefat etmiş ve Şam'da defnedilmiştir.</p>

  <p>Şihâbüddin Sühreverdî'ye, Muhyiddin İbnü'l-Arabî hakkında sual sordukları vakit, "O, haki­katler denizidir" diye cevap vermiştir.</p>

  <p>Allah (c.c.) şefaatlerinden mahrum etmesin!..</p>

  

---

17 Kasım Cuma

  <p class="Stilbalk1Arial">YASİN-İ ŞERİF'İ OKUMANIN FAZİLETİ</p>

  <p>Kur'an okumayı öğrenmek ve okumak çok faydalı olan ameldir. Yâsin'i okumanın fazileti se ayrıca Peygamberimiz (s.a.v.) tarafından, bâ­zı âyet-i celileler ve sureler gibi belirtilmiştir.</p>

  <p>«Kim her gece Yasin okumaya devam ederse şehid olarak ölür.» (Taberâni)</p>

  <p>«Kur'ân'ın kalbi Yâsin'dir. Bir kimse Allah'ı ve ahiret yurdunu dileyerek okursa yarlığanır. Onu ölülerinize okuyunuz.» (Neseî, Ebu Davut, İbni Mâce).</p>

  <p>«Her gece Yâsin-i Şerif okuyan mü'mini ka­milin küçük günahları afvedilir.» (Cami üs-Sagir)</p>

  <p>Bu Sûre-i Celileyi hadislerde belirtildiği üze­re okumaya çalışmalıdır. Her gece kıraat edemiyorsak en azından Pazartesi ve Cuma geceleri okumak gayreti içinde olmalıdır. Bunu okuma­nın hem kendimize hem de bütün ölülerimize faydası dokunur. Kendimiz okuyamıyor ise okuyabilenlere okutmalıyız. Böyle de olur. Yalnız Kur'an okurken veya dinlerken manasını düşünmelidir. Manasını bilerek dinlemeli, okumalıdır. Huzur ve huşu içinde kıraatta bulunmalı, tefekkür etmelidir. Kalbimiz titremeli, vücudumuz ürpermeli, gözlerimiz Allah (c.c.) korkusundan yaşarmalıdır. Böyle olamıyorsak olmağa çalışmalıdır. Peygamberimiz (s.a.v.)'in de Kur'an-ı Kerim'i dinlerken mübarek gözlerinden yaş gelirdi. Felâhın, huzura dahil oluşun yolu böyledir. Mükerrem insan olabilmenin bir şartı da budur.</p>

  

---

18 Kasım Cumartesi

  <p class="Stilbalk1Arial">ERKEK İLE DİŞİNİN KIYMETİNİ ANLAYABİLMEK</p>

  <p>İnsanların Hz. Adem ve Havva (a.s.)'dan ya­ratıldıkları ve sonradan çeşitli soy ve kabilelere ayrılışları ve bu ayrılışın hikmet ve ölçüleri be­yan ediliyor:</p>

  <p>"Ey insanlar! Sizi bir erkekle bir dişiden (Adem ile Havva'dan) yarattık. Hem de sizi soylara ve kabilelere ayırdık ki, birbirinizi tanıyasınız. (kim olduğunuz sorulunca, bağlı bulundu­ğunuz soy veya milletinizin adını söyleyiniz). Bi­liniz ki, Allah (c.c.) katında en iyiniz, takvası en ziyâde olamnızdır. (Şeref, soy ve neseble de­ğildir). Şübhe yok ki Allah (c.c.) Alimdir, Habirdir." (El-Hûcurat Sûresi, Ayet: 13).</p>

  <p>Yani Cenab-ı Hakk (c.c.) buyuruyor ki;</p>

  <p>«Ey insanlar haberiniz olsun ki, biz sizi bir erkekle bir dişiden yarattık. Adem ile Havva'dan yâhud herbirinizi, bir ana ile bir babadan ya­rattık, yani bu cihetle hepiniz müsavisiniz. Birbirinize karşı öğünmeğe veya şu kavim, bu ka­vim diye hakir görmeğe hakkınız yoktur. Bu haysiyyetle bir insanlık kardeşliği vardır ki o bile öy­le alay etmeğe ve birbirinin etini yercesine gıy­bete mâni olmak lâzım gelir.</p>

  <p>Ve sizi cemaatler ve kabileler yaptık ki tanışasınız. Yani soylarınız, atalarınızla öğünmek için değil. Birbirinizi soyu sopu ile tanıyarak ona gö­re yardımlaşasınız.</p>

  <p>Hasılı bir erkekle bir dişiden yaratılıp da ce­maatlere ve kabilelere ayrılış, dağılıp darılmak, döğüşmek ve söğüşmek için değil, tanışıp yardımlaşarak sevişmek ve güzel ahlâk meydana getirip korunmak içindir.»                       </p>

  

---

19 Kasım Pazar

  <p class="Stilbalk1Arial">PEYGAMBER EFENDİMİZ (S.A.V.)'İN HEDİYELEŞMELERİ</p>

  <p>Peygamberimiz (s.a.v.) dostlarının ve yakınla­rının verdiği hediyeleri bir sevgi alâmeti olarak kabul eder, reddetmezlerdi. Ashâb-ı Kiram (r.a.) kendilerine muhtelif hediyeler gönderirlerdi.</p>

  <p>Bir gün adamın biri Resul-i Ekrem (s.a.v.)'e bir kumaş parçası hediye etmiş, fakat bir başka­sı bunu kendisinden isteyince bu kumaşı ona he­diye etmişlerdi.</p>

  <p>Resul-i Ekrem (s.a.v.) Hazretleri, kendilerine hediye verenlere mukabil hediyeler verirlerdi. Hattâ bir defa Fezare Oğullarından biri kendileri­ne bir deve hediye etmiş, Peygamberimiz (s.a.v.) buna mukabele etmek isteyince adamın canı sıkılmıştı. Bunun üzerine Allah (c.c.)'ın Resulü (s.a.v.):</p>

  <p>- «Siz bana hediye getiriyorsunuz ben de kabul ediyorum. Fakat hediyenize mukabele etmek isteyince bundan sıkılıyorsunuz. Eğer böyle hareket ederseniz bundan böyle ben de sizin hediyelerinizi kabul etmem» buyurdular. (Buhâri).</p>

  <p>Resûl-i Ekrem (s.a.v.) minnet altında kalmak istemezlerdi. En yakın dostları Hz. Ebu Bekir (r.a.) hicret esnasında kendilerine bir deve vermek istemiş, fakat O (s.a.v.) derhâl bedelini takdim etmişlerdi.</p>

  <p>Yine Medine'de cami inşâsı esnasında kendi­lerine bir arsa verilmek istenmiş, fakat O (s.a.v.) Efendimiz (s.a.v.)'in Yüce Ahlâkı - Misvak Neşri­yat)</p>

  

---

20 Kasım

  <p class="Stilbalk1Arial">OSMAN BİN MAZ'ÛN (R.A.)</p>

  <p>Osman bin Maz'ûn (r.a.) Resûlullah (s.a.v.)'in süt biraderidir.</p>

  <p>Osman bin Maz'ûn (r.a.) Mekke-i Mükerreme'de şeref-i mahabbetle müşerref olanların ondördüncüsüdür. Ashab-ı Bedir'dendir.</p>

  <p>Mişkât'da rivayet edildi ki: Resûl-i Ekrem (s.a.v.) Hazretlerinin gözlerinden cereyan eden göz yaşları Osman bin Maz'ûn (r.a.)'ın gözleri­ne döküldü. Ve İbn'ül-Cevzî «Vefa» nâm kitabın­da Hazret-i Âişe-i Sıddıyka (r. anha)'dan rivayet eder ki:</p>

  <p>«Osman bin Maz'ûn vefat etdikde Resûl-i Ek­rem teşrif edib, Osman'ın yüzünden sevbi kaldır­dı, iki gözünün ortasından öptü ve bükâ ile ağ­ladı. Ve şerirden Osman ref olundukda:</p>

  <p>«- Yâ Osman! Sen dünyâya libâs olmadın ve dünyâ sana libâs olmadı, her zaman benimlesin Yâ Osman!» diye buyurdular.»</p>

  <p class="Stilbalk1Arial">ESMAÜN NEBİ (S.A.V.)</p>

  <p>Rafiur Rüteb (s.a.v.): Ümmetinden kendisi­ne ve şeriatına tam olarak uyanların dünya ve ahiretteki makamlarının yüksek olmalarına vesi­le olduğu için Peygamberimiz (s.a.v.)'e bu isim verilmiştir.</p>

  <p>Sahibül Ferec (s.a.v.): Ferec (acı ve keder­den sonra gelen sevinç) sahibi.</p>

  <p>Refiüd Dereci (s.a.v.): Yüce, yüksek dereceli.</p>

  

---

21 Kasım Salı

  <p class="Stilbalk1Arial">BABA AHLAK NUMUNESİ OLMALI</p>

  <p>Baba, iyi huy ve hareketleriyle aile yuvası­na şan ve şeref getirir. Ağırbaşlı ve metin olma­sı ile de o kutsal yuvaya selâmet ve saadet geti­rir!...</p>

  <p>Erkek her şeyden evvel; eşi ve hayat arka­daşı ile iyi geçinmeli, onunla fikir ve düşünce birliği te'min etmeli. Hakikatların müşterek fikir­lerden doğduğuna inanmalıdır. Bir erkek karısının haklı ve doğru fikirlerini kabul etmelidir. Bazı beğenmediği fikirlerine de hürmet etmeli ve onu tashih etmek için çare aramalı. Kadının bir fena hareketinin yanında binlerce iyi hareket­leri bulunabilir. Kur'an-ı Kerim'de «İyilikler, kö­tülükleri yok eder.» mealindeki ayeti kerime ge­reğince, kadının iyilikleri kabahatlarını örter. Bu örtülen kabahati kocasının açmaması, onun yüzü­ne vurup utandırmaması gerekir. Erkekler, ka­dınların hoşa gitmiyen çirkin gördüğü taraflarını kapamalı. Onlan basit şeylerden dolayı hırpala­yıp, atmamalı. Zira kadın günün birinde kendine gelir. Yanlış yolda olduğunun farkına varır. Ko­casının iyi niyyetine hidâyet ihsan eder, böylece düzelir. Aile saadeti devam eder. Yıkılıp yok ol­maktan kurtulur!...</p>

  <p>Bazı kadınlar ilk anda nasihattan ders almaz, isyankâr davranışlarına devam ederler. Bunlara dahî önce kötülük yapılmamalı, tedbir aramalı­yız. Kur'an-ı Kerim bu tedbirleri bize göstermiş­tir: «Onlarla (kadınlarla) iyi geçinin. Eğer ken­dilerinden hoşlanmadınızsa; olabilir ki bir şey hoşunuza gitmez de Allah onda bir çok hayır tak­dir etmiş bulunur.» (En - Nisa: 19)</p>

  

---

22 Kasım Çarşamba

  <p class="Stilbalk1Arial">AZ UYUYARAK GÖZÜ TEMİZ TUTMAK</p>

  <p>Peygamberimiz (s.a.v.)'e ve onun şahs-ı ma­nevisinde mü'minlere Cenâb-ı Hakk (c.c.) hitâb ile buyurur ki:</p>

  <p>«Ey, elbiselerine bürünüp yatan (Peygamber)!» (Namaz kılmak ve ibâdet etmek için) gece kalk, ancak birazı müstesna. Gecenin yarısını kalk, yâhud bu yandan biraz eksilt, yâhud o yarının üze­rine ilâve et! Kur'ân'ı da yavaş ve açık olarak güzelce oku!» (Müzzemmil Sûresi, Ayet: 1-4).</p>

  <p>«Muhakkak ki gece (ibadet için yatağından) kalkan kişi, neş'e bakımından daha kuvvetli (Kur'ân'ı) okuyuş bakımından da daha sağlam­dır.» (Müzzemmil Sûresi, Ayet: 6).</p>

  <p>«Doğrusu sana, gündüz uzun bir meşguliyyet var. (bunun için geceleyin bol bol ibâdet etmek en uygundur.)» (Müzzemmil Sûresi. Ayet: 7).</p>

  <p>«Muhakkak Rabbin biliyor ki, sen gece üçte ikisine yakın, yarısı kadar ve üçte biri (olan bir müddet namaz için) kalkıyorsun; Ashabından bir topluluk da seninle beraberdir. Gece ve gündüzün miktarlarını ancak Allah (c.c.) takdir eder. O bildi ki, bundan öte sonu başaramazsınız: (bütün geceyi ibadetle geçiremezsiniz.) Onun için sizden hafifletti, (gece kaim olmağa size fark kılmadı) (Müzzemmil Sûresi Ayet: 20).</p>

  <p>Evet! Yukarıda mealleri verilen Emr-i İlahi gereğince bilhassa geceleri uykudan kalkıp bir müddet için ibâdetle, gözleri gerçekten temizlemek icabediyor.</p>

  

---

23 Kasım Perşembe

  <p class="Stilbalk1Arial">DÜNYADA TEMELLİ Mİ KALACAĞIZ?</p>

  <p>Sahih rivayetlere göre rahmet Peygamberi Hz. Muhammed (s.a.v.) devesinin üzerinde bulunduğu halde ashabına dönerek şu veciz konuş­mayı yaptı:</p>

  <p>- "Ey insanlar! Sanki hak şu dünyada biz­den başkasına vâcib olmuş; sanki ölüm şu dün­yada bizden başkası üzerine yazılmış, ve sanki şu teşyi' edip kabre uğurladığımız ölüler kısa bir yolculuğa çıkmışlar, yakında bize döneceklermiş. Onların çürüyen cesedleri onların (dönmeyeceğine açık birer) haber değil midir? Bizler şimdilik onların yetiştirip devşirdiklerini yemiyor muyuz? Görülüyor ki onlardan sonra biz burada temelli kalacağımızı zannediyoruz. Böylece her öğüdü unutur gibi olduk, her türlü afet ve şiddetten ken­dimizi güven içinde hisseder bulduk. Kimin ku­suru, kendisini başkasının kusurunu görmekten alıkorsa ona müjde olsun! Evet, günah işlemek sizin elde ettiği maldan harcayana, dinde bilgili olanlarla sohbet kuranlara, hikmet erbabiyle dostluk edenlere, aşağılık ve günahkâr insanlardan uzaklaşanlara, huyunu güzelleştirip malından arta kalanını (Allah için) sarfedenlere, fazla konuşmaktan kendini tutanlara, sünnetimin havasına girip bid'atlere dönmeyenlere de müjdele olsun!»</p>

  <p class="Stilbalk1Arial">ESMAÜN NEBİ (S.A.V.)</p>

  <p>Aynül Gurri (s.a.v.): Bütün peygamberlerin en hayırlısı, reisi ve en faziletlisi olduğu için bu isim verilmiştir.</p>

  

---

24 Kasım Cuma

  <p class="Stilbalk1Arial">ORHAN GAZİ</p>

  <p>Orhan Gazi Osmanlı sultanlarının en büyük­lerinden biridir.</p>

  <p>Orhan Gâzi'nin gazâb ve hiddet eseri göstermeyip, kimsenin kalbini kırmadıkları, hakşinas oldukları, herkesin muhabbet ve sevgisini celbettikleri rivayet edilir.</p>

  <p>Zamanında ahâlinin maddî durumu çok mü­reffeh idi. Nişancı Mehmet Paşa: «Zekât ve sadakayı verecek, iyilik yapacak kimse bulamıyor­lardı.» diyerek bu duruma işaret etmektedir.</p>

  <p>Orhan Gazi, kudretli bir asker, büyük bir teş­kilatçı, halka ve milletine hizmeti dinî bir veci­be addeden, her işini ihtiyatla yapan, tedbirli, fır­satlardan daima tam ve kat'î surette istifade etmesini bilen, derin bir siyasî nazara ve uzak gö­rüşe sahip, kıymetli bir devlet adamı idi. Kararlı bir sabırla mümtaz idi. Son derece dindardı, ilâ­hî emirlere bağlılığı nefsi için mutlak bir vecibe addederdi. Neşrî, onun hakkında «Ehl-i ilmi ve ha­fızları severdi. Hafızlara ve vazife ehillerine ulu­feyi bu tayin etti. Hattâ kadılara dahi ulufe tayin etti. Tâ kim, kimseden nesne almayalar.</p>

  <p>Rum tarihçisi Calkokondyles de Gâzi'yi, şöyle anlatmaktadır: "Gayet nazik, bilhassa gazilere, san'atkârlara ve fakirlere karşı cömertti. O dere­cede ki, hiç kimseden sadaka esirgemezdi. Dindar, adalete meclub, mücahidlere hürmetkardı. Bun­lara evler yaptırır; rızıklarını temin ederdi. Fikri gayet ince idi. Bilhassa harb işlerinde, icâd fikrine de malikti. Hırıstiyanlara karşı hayırhah davranmış ve onlara kendisini sevdirmişti."</p>

  

---

25 Kasım Cumartesi

  <p class="Stilbalk1Arial">ANA BABAYA KARŞI EN MÜHİM VAZİFE</p>

  <p>Evladın; ana ve babasına yapmakla mecbur olduğu on borcu vardır. Bunlar:</p>

  <p>1.   Valideyn muhtaç oldukları zaman, onlara bakmak.</p>

  <p>2.   Giyime muhtaç oldukları zaman, onları giydirmek.</p>

  <p>3.   Hizmete muhtaç oldukları zaman, hizmet­lerinde bulunmak,</p>

  <p>4.   Her ne vakit çağırırlarsa, hemen, koşup gitmek,</p>

  <p>5.   Emrine, her zaman itaat etmek. (Günah olmadıkça) ,</p>

  <p>6.   Yanında, gayet yumuşak konuşmak.</p>

  <p>7.   Babasını ismiyle çağırmamak.</p>

  <p>8.   Arkasında yürümek,</p>

  <p>9.   Kendi için istediği ve razı olduğu şeyi, onlar içinde istemek; istemediği ve hoşnut olmadığı şeyleri, onlar içinde istememek.</p>

  <p>10. Onların mağfireti için dua etmek. (Vali­deyn için duayı terkeden evladın geçimi daralır.)</p>

  <p>Anne ve baba öldükten sonra da -. 1 - Akra­balarını ziyarete devam etmek. 2 - Onlara istiğfarla dua etmek. 3 - Babanın sıla yaptığı kimselerle alâka kesmemek gerekir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Kâşifül Küreb (s.a.v.): Dünya ve ahiret sıkıntıları, zorlukları Peygamber (s.a.v.) Efendimizin şefaati ile ortadan kalkacağı için bu isim kendilerine verilmiştir.</p>

  

---

26 Kasım Pazar

  <p class="Stilbalk1Arial">SELAMLAŞMAK</p>

  <p>Birbiriyle karşılaşan iki kişi konuşmadan ön­ce selâmlaşmak zorundadırlar. Bu şekilde hareket etmek sünnettir. Verilen selâmı almak da va­ciptir. Selâm verenin selâmını aldıktan sonra tekrar sahibine iade etmek vaciptir. Eğer bir top­luluğa selâm veriliyorsa, toplulukta bulunanlardan birinin selâmı alıp vermesi yeter.</p>

  <p>Kimlere selâm verilmez?</p>

  <p>a - Kafire,</p>

  <p>b - Kumar oynayana,</p>

  <p>c - İçki içene,</p>

  <p>d - Zina edene,</p>

  <p>e - Fal bakana,</p>

  <p>f - Dinde olmayan şeyleri uyduranlara.</p>

  <p>Selâm vermenin mekruh olduğu kimseler.</p>

  <p>1 - Hadis okuyana,</p>

  <p>2 - Namaz kılana,</p>

  <p>3 - Ders veren hocaya,</p>

  <p>4 - Helada bulunana,</p>

  <p>5 - Dilenciye,</p>

  <p>6 - Çıplak olanlara,</p>

  <p>7   - Yemek yiyene.</p>

  <p>Çocuklara dahi selâm vermelidir. Enes İbn-i Mâlik (r.a.)'den rivayete göre, Hz. Enes (r.a.) bir kere çocukların yanına uğramış ve onlara selâm verip «Nebi (s.a.v.) de çocuklara böyle selâm ve­rirdi.» demiştir.</p>

  <p>***</p>

  <p>Cihan bağında ey gafil budur makbul.</p>

  <p>İns ve cin ne kimse senden incinsin, ne sen kimseden incin.</p>

  <p>(Erzurumlu İbrahim Ethem Hz.)</p>

  

---

27 Kasım Pazartesi

  <p class="Stilbalk1Arial">KÜFÜR VE ŞİRK</p>

  <p>"Zulüm üç nevidir:Bir zulüm vardır ki, onu Cenab-ı Hakk (c.c.) asla mağfiret buyurmaz. Bir zulüm de vardır ki, onu Allah (c.c.) dilerse mağ­firet buyurur. Bir zulüm de vardır ki, onu terk buyurmaz. İmdi Allah Teâlâ (c.c.)'nın mağfiret buyurmayacağı zulüm, şirkten ibarettir. Allah Teâlâ (c.c.) (Şirk azim bir zulümdür) diye bu­yurmuştur."  (Ö.N. Bilmen, 500 Hadis)</p>

  <p>İnsanın küfrü şirki müstelzim olan şeylerden son derece sakınması lazımdır. Küfür ve şirk ile ömrünü tamamlayanlar, Cehennemde ebedi kala­caklardır. Bu ceza, hayatta iken onların o kötü itikadlarının sonucudur. Hak Teâlâ'ya karşı yap­makla mecbur olduğumuz vazifeleri yapamayan mü'minler de nefislerine zulüm etmiş ve Allah (c.c.)'a karşı küfranı nimette bulunmuş olacaklarından azaba müstehak olurlar. Ancak bunla­rın bu azabı ebedî değildir. Cenab-ı Hakk bun­ların bir kısmını bir müddet cezalandırdıktan son­ra affeder. Bir kısmını da hiç cezaya tabi kılma­dan mağfiret eder. Fakat; bir inanan insan, akıbe­tinin olacağını bilmediğinden, vazifelerini eksik­siz yerine getirmelidir.</p>

  <p class="Stilbalk1Arial">ESMAÜN NEBİ (S.A.V.)</p>

  <p>Alemül Hüda (s.a.v.): Peygamber (s.a.v.) Efendimiz'in tüm emirlerine itaat etmek imanın ve doğruluğun bir alameti olduğundan kendile­rine bu isim verilmiştir</p>

  

---

28 Kasım Salı

  <p class="Stilbalk1Arial">RIZIK KONUSUNDA ENDİŞE</p>

  <p>Ashâb'dan Said el-Hudrî anlatıyor:</p>

  <p>"Bir gün sabahladığımda evimizde ağzımıza koyacak tek lokma nesnemiz bulunmuyordu. Ak­şamleyin de bir şey yiyememiştim. Açlık canı­ma tak dedi. Dayanamadım, karnıma taş bağladım. Karım benim bu halimi görünce üzüldü, gözleri yaşardı ve bana Resûlullah (s.a.v.) Efendi­mize gitmemi, yiyecek olarak bir şey istememi söyledi. "Ben bunu uygun görmüyorum" dedi­ğimde, falan ve filanın gidip Peygamber (s.a.v.)'den bir şeyler istediklerini hatırlattı. Bunun üzerine cesaretlendim ve Mescid-i Saadete yöneldim. Bu sırada Resûlullah (s.a.v.) içerideki cemaate hitap ediyordu. Yaklaştım, konuşmasının bitme­sini bekledim derken sözü dilenmeye ve mecbur kalınmadıkça başkasına el açmamaya getirdi «Kim haramdan ve dilenmekten sakınırsa Allah onu iffetli kılar. Kim doygunluk gösterirse Allah onu zengin kılar. Bizden bir şey isteyene veririz ve fakat ona şu yolda tavsiyede bulunuruz: Kim bizden bir şey istemez, yüz suyu dökmez doygun davranırsa, o, bizden bir şey isteyenden bize daha sevimlidir!»</p>

  <p>Resûlulah (s.a.v.)'ın bu sözlerini duyunca bir şey istemeden döndüm. Allah bana geniş rızık kapılarını açtı. O kadar ki Ensardan hiç bir ailenin bizim kadar zengin olduğunu bilmiyorum.»</p>

  <p>***</p>

  <p>«İyi dinleyiniz! Size cehennem ehlini haber vereyim: Katı yürekli, kibirli, hilekâr ve ululuk taslayan kimselerdir...» (Tecridi Sarih C. 11, S. 211 - 212)</p>

  

---

29 Kasım Çarşamba

  <p class="Stilbalk1Arial">KUR'AN-I KERİM OKUMAK</p>

  <p>«Yüzünden Kur'an okuyanın, ezbere okuya­na karşı olan üstünlüğü, farzın nafileye olan üstünlüğü gibidir.» (Ramuz Tercümesi, s. 467)</p>

  <p>«Deniz kenarında oturup müslümanların iyi­liğini düşünen temiz yürekli insana, denize her bakışında, Allah bir sevab yazar.» (Ramuz Ter­cümesi). «Kur'an, ruhani hastalıklara, kötü i'tikat ve ahlaklara karşı devanın ta kendisidir.» (Ramuz Tercümesi s. 327) «Kur'an'ı çok okuyan­lar cennet ehlinin kurralları olacaktır.» (Ramuz Tercümesi, s. 327) «Kur'an'ı yüzünden okumak, denize bakmak, ana -babanın yüzüne bakmak; zihni dinlendirir.» Hadîs-i Şeriflerine uyarak gö­zün hakkını vermek icabeder. Ayrıca; salihlerin yüzüne bakmanın ve ana - babanın yüzüne mer­hametle bakmanın sevap olduğunu hatırlayıp, ih­malkârlık yapıp gözün hakkını vermemezlik et­memek gerekir.</p>

  <p class="Stilbalk1Arial">PEYGAMBERİMİZ (S.A.V.) 'İN TAVSİYE ETTİKLERİ DUA</p>

  <p>«Şu meâldeki duayı okuyunuz: Ya Rab! Muhammed (s.a.v.)'e (dünyadaki şeriatini, ahirette şefâatini) kutlu kıl; ailesine ve bütün ümmetine de rahmet eyle! Nasıl İbrahim'e kutlu kıldın rahmet ettin ise!... Ya Rab! Muhammed üzerinde ona verdiğin şeref ve saadeti daim kıl!... Kadınlarının ve bütün ümmetinin üzerinde de sabit kıl!... Nasıl İbrahim'in üzerinde sabit kıldınsa! .. Ya Rab Sen Hamîd'sin, Sen Mecid'sin!...» (Buhari)</p>

  

---

30 Kasım Perşembe

  <p class="Stilbalk1Arial">SALİM MEVLA HUZEYFE (RA.)</p>

  <p>Salim (r.a.) ashâb-ı Bedirdendir. Ve sahabe­nin kurrâ ve fuzalâsınn ma'dûddur. Meddine-i Münevvere'ye Hicret-i Seniyye'den evvel hicret ederek Muhâcirin'e imamet etmiştir.</p>

  <p>«Kur'an'ı dört kişiden öğrenin» Hadîs-i Şe­rifinde ta'dâd buyuruları dört zâtdan biri de Salim Radıyallahu anh'dır.</p>

  <p>Bir gün Hazret-i Âişe (r. anhâ) bir güzel tilâ­vet işidip dinlemek için oturmuş. Ve Huzûr-i Resûlullah (s.a.v.)'a gelmekte teahhur etmişti. Sallallahu Teâlâ aleyhi ve sellem Efendimiz sebeb-i teahhurunu suâl buyurdukda, bir güzel Kur'an istimal kendisini te'hir etmiş olduğunu haber ver­mesi üzerine Resûl-i Ekrem (s.a.v.) Efendimiz Haz­retleri ridâ-yı şeriflerini alarak çıkmışlar ve Kur'ân-ı Kerim'i okuyan Salim (r.a.) olduğunu anlayıp:</p>

  <p>"Ümmetim içinde senin gibilerinin bulundu­ğuna Allah Teâlâ'ya hamd ederim" buyurmuş­lardır.</p>

  <p>Salim (r.a.) Resûlullah (s.a.v.) Efendimizle beraber bütün meşhâhid-i seniyye'de bulunmuş ve sonra Yemâme Harbinde şehîd olmuşdur. O muharebede hâmil-i Liva (sancak taşıyan) idi.</p>

  <p>Silah arkadaşları: «Seni pek cesur değil gibi görüyoruz, bu livayı başkasına verelim» dedikle­rinde Salim (r.a.):</p>

  <p>«- Öyle ise ben ne fena hâmil-i Kur'ân'ım!» deyib sancakdârlıkda sebat etmişler ve sağ elle­ri kesilmiş sancağı sola almışlar, solu dahi kesildikde Al-i İmran sûresinin 145-146. Âyet-i kerime'sini daha üst tarafından okuyarak Livâ-ı Şe­rifi kucaklamışdır. (Radyallahu Anh)</p>

  

---

1 Aralık Cuma

  <p class="Stilbalk1Arial">İMAM-I MÂLİK İBNİ ENES        </p>

  <p>Hicri (93) tarihinde Medine-i Münevverede doğmuş H. (179) tarihinde Medine-i Tahire'de ve­fat etmiştir. Rahmetullahi aleyh.</p>

  <p>İmam Malik Müslümanların vücutlarıyle hak­kıyla iftihar ettikleri dört büyük müctehidin ikin­cisidir. Pek yüksek bir ilme, parlak bir zekâya, büyük bir zühd ve takvaya malik idi. Mezhebi vaktiyle Endülüse, bütün Mağrib ülkesine yayıl­mıştı. Bugün de Fas, Sudan, Trablusgarb, Cezayir, Yemen taraflarında Câridir.</p>

  <p class="Stilbalk1Arial">ZÜBEYR İBN'ÜL AVVAM (R.A.)</p>

  <p>Hz. Ali (r.a.), Zübeyr (r.a.)'e «Mısır valiliği­ne rağbet eder misin?» diye sorunca O:</p>

  <p>«Hayır! Valilik istemem, fi sebilillah cihad ve o yolda imrâr-ı hayat etmek isterim. Mısır'a gi­derim. Eğer Amr İbn'il-As (r.a.)'a fetih müyesser olmuş ise serhad muhafızı olmak üzere sevahile inerim ve eğer Mısır'ın fethi henüz müyesser ol­mamış ise ona yardım ederim» demiş. Ve onun üzerine, gönderilen askere emîr olarak Mısır'ın muhasarasında Amr İbn'ül-As'a yetişmiş ve çok yararlık etmiştir. Kal'a duvarına nerdüban kur­mak, takıb çıkmak ve tekbir alarak dalkılıç içeri atlamak gibi fedâkârlıklarıyla düşmana dehşet vermiştir.</p>

  <p>Fahr-i Alem (s.a.v.) Efendimiz onun hakkın­da «Her Peygamberin havarisi (samimi sadıykı) vardır, benim havarim de Zübeyr'dir.» buyurmuşlardır.</p>

  

---

2 Aralık Cumartesi

  <p class="Stilbalk1Arial">İKİ ALLAH (C.C.) DOSTUNUN KARŞILAŞMASI</p>

  <p>Bir gün Hanzele oğlu Zeyyad (r.a.) Hz. Ömer (r.a.) e:</p>

  <p>- «Ey Mü'minlerin Emiri! Kendisine iyilik yaptığında sana ihanet eden; küçük görüp horladığın zaman sana iyilikte bulunan kimseden sakın!.» dedi.</p>

  <p>Hz. Ömer (r.a.) bu sözden tam bir anlam çıkaramadı, sordu:</p>

  <p class="c1">-  «Kim ola bu adam?»</p>

  <p>Zeyyad (r.a.) cevap verdi:</p>

  <p>-  «Nefsin ile miden.. Midenin arzusuna uyup nefsin peşine takıldığın zaman seni rüsvay eder­ler, hem dünyada, hem ahirette ihanetin en fe­nasını yaparlar. Bu ikisini horlayıp sen onlara ihanet ettiğinde, daha doğrusu arzularına uymayıp baş kaldırdığında, onlara karşı güç bulmuş olursun, o zaman ikisi de dünyada senin peşine takılır, sen onların değil onlar senin emrinde olur. Böyle olunca da ahirette sana iyilik ederler, kur­tulmana yardımcı olurlar.»</p>

  <p>Hak rızası için söylenen her söz, kâmil mü'minin gönlünde yereder. O söze karşı nefs kibir ve inad başını kaldıramaz işte Emirelmü'minin Ömer (r.a.) bu ölçü içindeydi. Zeyyad'ın altınla yazılacak bu kıymetli sözlerini kalbine ve dimağı­na nakşetmesini bildi. Memnuniyetini gösterirken nemli gözleriyle bu yolda yürüyeceğini ima edi­yordu.</p>

  

---

3 Aralık Pazar

  <p class="Stilbalk1Arial">HEDİYE HELÂL, RÜŞVET HARAMDIR</p>

  <p>Fertler arasındaki sevgi ve muhabbetin yer­leşmesinde hediyeleşmek mühimdir.</p>

  <p>Bu hususta Resûl-i Ekrem (s.a.v.) Efendimiz:</p>

  <p>«Karşılıklı hediye veriniz ki, biribirinizi sevesiniz.» buyurmuşlardır, (İhya C. 2, S. 382)</p>

  <p>Resmi dairede memur olarak ve bir evraka imza atmak dışında bir vasfı olmayanlara arabalar, daireler veya yüksek miktarda paralar he­diye (!) ediliyor. Küçücük bir maddi zarara veya beklemeye dayanamayarak Allah (c.c.) hükümleri çiğneniyor.</p>

  <p>«O halde hediye nedir? dense deriz ki:</p>

  <p>"Belli bir maksadı olmadan yalnız hediye et­tiği zât ile anlaşmak ve sevgisini kazanmak için verilenlerdir, hediye...." (İhya, C. 2, S. 383)</p>

  <p>Şayet, itibârı, memurluğu, amirliği ve benzeri sebeplerden dolayı bir şahsa hediye veriyor ve bu vazifelerden biri bu adam da bulunmasa katiyyen ona hediye vermeyecek halde ise:bu verilen hediye adı altında bir «RÜŞVET» tir.</p>

  <p>Mü'minler dikkat ediniz. Bozuk niyetli kim­seler sizi günahlarına ortak etmesin. «Hediye» adı altındaki «Rüşvet» ten sakının. Hediyeleşmsk sün­netini ihya etmekten de geri durmayınız. Gelen hediyeyi kabul etmeden önce düşün! de ki:</p>

  <p>«- Bu vazifeden ayrılsam ve evde otursam bu adam bu hediyeyi yapacak mı idi?» Eğer ya­pacağına kanaat getiriyorsan, helâldir, hediyeyi al. Yok, eğer getirmiyeceğine kanaat ediyorsan, haramdır bu hediyeye yaklaşma!</p>

  

---

4 Aralık Pazartesi

  <p class="Stilbalk1Arial">EBÛ TALHA ZEYD İBN-İ SEHL (R.A.)</p>

  <p>Ebû Talha Radıyallahu anh Ensâr'ın nakıyblerindendir. Sallallahu Teâlâ aleyhi va sellem efendimiz:</p>

  <p>«Ebû Talha'nın asker içinde gazada bir hay­kırması yüz dilâver'in harbinden daha hayırlıdır» buyurmuştur.</p>

  <p>Harb meydanında gösterdiği kahramanlığına fedakarlığına dâir birçok menkıbeleri vardır. Huneyn Gazasında düşmandan yirmi dânesini tepe­leyerek öldürmüştür. Harbe başlamazdan evvel Huzur-ı Resûl-i Ek­rem (s.a.v.) de şöyle der idi:</p>

  <p>«- Yâ Resûlullah! Hayatım senin hayatın için feda olsun!»</p>

  <p>Ve bu sözü söylerken başına toprak saçardı ve sonra oklarını savurmağa başlardı. Dâima Resûlullah (s a.v.) Efendimiz'in önünde bulunur, ge­lecek oklara karşı siper olurdu. Göğsünü ve vü­cûdunu siper ederdi. Arkasından Resûlullah (s.a.v.) Efendimiz başını kaldırıp Ebû Talha (r.a.) attığı okun nereye isabet etdiğini tedkîk eyler idi.</p>

  <p class="Stilbalk1Arial">AYETLERLE AHLÂK</p>

  <p>1  - Sözünde Durmak: «...Ahdi de yerine getirin, doğrusu verilen sözde sorumluluk vardır.» (İsra: 34)</p>

  <p>2  -Kesin bilgi olmadan konuşmak: «Bilme­diğin şeyin ardına düşme, doğrusu kulak, göz ve kalb, bunların hepsi o şeyden sorumlu olur.» (İsra:36)</p>

  

---

5 Aralık Salı

  <p class="Stilbalk1Arial">İSLÂM BARBARLIK MI?</p>

  <p>İslâm, kan dökücü bir din değildir. Ama müslümanların bir «Şeriat Devleti» içinde yaşadığı yerlerde, insanların canlarına, mallarına, ırz ve namuslarına en küçük bir tecavüzün olduğu yerde devlet, ibret olsun, suç işlenmesin ve mazlu­mun hakkı alınsın diye adam öldüreni (Kur'ân'daki Kısas âyeti hükmünce) öldürür, hırsızlık edenin elini, kolunu keser, zina edenleri, ırza te­cavüz edenleri taşlayarak öldürür. Bütün bir ce­miyette asayişin, emniyet ve huzurun devamı ve asla suç işlenmemesi için cemiyetin mikropları hükmündeki birkaç yüz suçlunun yok edilmesi cemiyetin sıhhatidir. «Kısas'ta sizin için hayat vardır» mealindeki âyet bu sıhhati ifade etmek­tedir. Devlet tepeden tırnağa mutlak «İslâm Ah­lâkı» ile vasıflı kadrolar elinde idare edilir. Dev­let kadrolarında kâtil, cani, hırsız ve ırz düş­manları, sarhoş, kumarbaz ve ahlâksızlar istih­dam edilirse, onların zahiren «Şeriat»ı tatbik edi­yorlarmış intibaını vermek için halkın elini ko­lunu kesmeleri, taşlama ve kısas tatbik etmeleri zulümdür. Son derece namuslu, dürüst, faziletli, Allah c.c.) ve Resulüne (s.a.v.) ve samimiyetle bağlı, yaşayışında mütevâzi, ilim ve hilm sahibi gerçek mü'min ve müslümanların hâkim olduğu Osmanlı Devleti gibi bir «Şeriat Devleti»nde bu gibi cezalar gerçek medeniyetin tâ kendisidir. Bar­barlık, Batı dünyası'na has bir düşüklüktür.</p>

  <p>***</p>

  <p>"Yeryüzünde böbürlenerek yürüme, çünkü sen ne yeri delebilir ve ne de boyca dağlara ulaşabilirsin." (İsra:37)</p>

  

---

6 Aralık Çarşamba

  <p class="Stilbalk1Arial">GÖZLER HARAM KARŞISINDA MUTLAKA KAPANMALIDIR</p>

  <p>Vaktin birinde İmâm-ı A'zam Ebû Hânife (r. aleyh), hamama giderler ve anadan üryan bir insan görünce hemen gözlerim kaparlar. Bunun üzerine o erkek, «Ey imâm kör mü oldun?» der. Rahmetullâhi aleyh de: «Senin bu hâlin beni kör etti» buyururlar. Herhalde İmâm-ı A'zam Hazret­leri kadar, bizler gözümüzden emin değilizdir.</p>

  <p>Ümmi Seleme (r.a.)'den rivayet edilen bir Hadîs-i Şerifte Efendimiz (s.a.v.) Hazretleri: «Allah şifânızı, size haram kılmış olduğu şeylerde kılmamıştır.» (Râmûz Tercümesi, s. 151) buyurarak, ha­ramlarda, külliyen, hiç bir şifâ olmadığını haber vermişlerdir.</p>

  <p>Bu i'tibarla, haramlara bakarak, göz zinası yaparak, «şifâ buluyorum, kalbim temizdir» demek, ancak, kendi kendini aldatmak olan, ahmak­lığın bir itirafıdır.</p>

  <p>Kalbinin temizliğinden emin olmak isteyen ve kalbim temizdir diyen insan, iblisin zehirli ok­larından bir ok olan, harama bakmaktan sakı­nır ve gözlerini kapar ve böylece gözlerini gerçekten temizlemiş olur. Nitekim Cenâb-ı Hakk (c.c.) Kudsî Hadîste buyuruyor ki: «Harama bak­mak iblisin zehirli oklarından bir oktur! Kim onu, (harama bakmağı) Benden korkusu sebebiyle terkederse, onu, kalbinde lezzetini hissedeceği bir imâna çeviririm.» (Râmûz Tercümesi, s. 181)</p>

  <p>Haram karşısında mutlaka gözün kapanma­sını, Allah (c.c.)'ın dostlan, ısrarla tavsiye edyorlar ve tek çıkar yol olarak gösteriyorlar.</p>

  

---

7 Aralık Perşembe

  <p class="Stilbalk1Arial">SULTAN II. OSMAN HAN</p>

  <p>Naîmâ kendisini «Merhûm-ı mebrûr, bir âfitâb-ı tal'at, pâdişah-ı sâhib-zuhûr, Osman-hayâ, Ömer-salâbet, vâlâ-himmet, Hayder-mehâbet bir hâkan-ı civân-baht idi» diye tavsif etmekte «eslihâ ve âlât istimalinde mahir, şecaat ve fârisıyette akranı nâdir» olduğunu, yakışıklı bulduğunu, "«Fârisî» mahlâsiyle şiir söylediğini" kaydetmektedir. Müverrih, ayrıca, Pâdişâhın pek genç yaşta cülus ettiğini; tecrübeli, sadâkat sahibi, akıllı müşavirlere mâlik olmadığını, "mizâcgir ve ahmak kurenâ" sebebiyle felâkete uğradığını, pek haki olarak ifâde etmektedir. Bu genç Pâdişâha isnad edilen, payitaht değişikliği, Ocağın kaldırılmas gibi tasavvur ve teşebbüsler şüphelidir. Kendisi, tarihî noktada yerine oturtulmamış bir şahsiyet olarak görülmektedir.</p>

  <p>Genç ve tâli'siz Pâdişâh, muhakkak ki, çok iyi bir tahsil görmüştü; ecdadına hayranlıkla doluydu. Büyük işler yapmak istiyordu. Bizzat se­fere çıkıp, ecdadının gaza an'anesini yeniden canlandırması, her türlü takdirin üstündedir. İngiliz elçisi Thomas Roe, onu "Mağrur, âlicenâb, çok cesûr bir hükümdar olup, Hıristiyanların baş düşmanıydı. Ecdadının zaferlerine gıbta etmekte, büyük projeler yapmakta, onların şöhretine ulaşmak için, büyük bir gayretle çalışmaktaydı" diye tavsif etmektedir.</p>

  <p>***</p>

  <p>«Elini boynuna bağlayıp cimri kesilme, busbütün de açıp tutumsuz olma; yoksa pişman olur açıkta kalırsın.» (İsra:29)</p>

  

---

8 Aralık Cuma

  <p class="Stilbalk1Arial">İMAM-I A'ZAM EBÛ HÂNİFE</p>

  <p>Adı Nu'mandır, babasının adı da Sabit'tir Hicri (80) tarihinde Kûfe'de doğmuş, (150) tarihinde Bağdat'ta vefat etmiştir (Rahmetullah! Aleyh).</p>

  <p>Sabit, İmam-ı Ali Hazretleri'ne hizmet etmiş, nesli hakkında onun duasını almıştır.</p>

  <p>İmam-ı A'zam'ın annesi, Sâbit'in vefatından sonra İmam Caferi Sâdık ile evlenmiş, İmam-ı A'zam da bu muhterem zât'ın yanında yetişmiştir. Ashâb-ı Kirâm'dan birkaç zâtı görmüş olmak şerefini de haizdir.</p>

  <p>İmam-ı A'zam'a tâbi olanlardan herbirine Hanefi veya Hanefiyyûl'mezheb denir. Biz Türkler ve sair ırklara mensub çok sayıda müslüman bu büyük müctehidin mezhebine tabi bulunmaktayız. Binaenaleyh amelde imamımız, İmam A'zam'dır.</p>

  <p>İmam Ebû Hânife Hazretleri, bütün ehli sünnet tarafından tebcil edilen dört büyük müctehidin birincisidir. İmam-ı A'zam denilince yalnız kendisi hatıra gelir. İlmi, zekâsı, ahlâkı, zâhd-u takvası fevkalâde idi. İctihadındaki yükseklik, mezhebindeki kolaylık ve mükemmeliyet bütün müslümanlarca müsellemdir.</p>

  <p>İmam-ı A'zam'ın talebesi arasında da mukte­dir müctehidler yetişmiş, fakat hepsi de esas bakımından üstadlarına tabî bulunmuş, hepsi de Hanefî fukahâsından sayılmıştır. Bunların en meş­hurları İmam Ebû Yusuf, İmam Muhammet ve İmam Züfer gibi zatlardır.</p>

  

---

9 Aralık Cumartesi

  <p class="Stilbalk1Arial">TAKVA</p>

  <p>Muhakkak ki, Allah (c.c.) indinden en i'tibârlınız en takvâlınızdır. Nefislerin kemâlâtının ve şahısların rütbe ve derecelerinin yegâne me­darı takvadır. Şu, bu zâtın nesebinden veya fi­lân kavmin soyundan olmak değildir. Allah (c.c.) kadında yüksek dereceye sâhib olmak isteyenler takvaya sarılmalıdırlar.</p>

  <p>Takva; nefsi korunması gereken hususlardan ve korkulacak noktalardan hakkıyla korumak, vikaye etmektir. Tam ma'nasıyla Allah (c.c.) vi­kayesine dahil olmaktır. Haram şübhesi bulunan helâllardan yani kerâhat-ı tahrimiye ile makruh olanlardan dahi sakınmadıkça takva olmaz. Resûlullah (s.a.v.) Efendimiz, buyurmaktadır ki: «Şüphelilerden korunan kimse dinini ve ırzını te­miz tutmuş olur. Şüphelilere düşen, harama da düşer, nitekim koru kenârında sürü otlatan çobanın koruya sürüsünü atlatması pek melhuz­dur. Haberiniz olsun ki her melikin bir korusu vardır, Allah'ın korusu da haramlardır. Haberi­niz olsun ki, cesedde bir et parçası vardır, o iyi olursa, cesedin hepsi iyi olur. O bozuk olursa, cesedin hepsi bozuk olur. Biliniz ki o kalbtir.»</p>

  <p>Şüphesiz ki Allah (c.c.) dan en çok korkan­lar yine en takvâlı olanlardır. Yine Hadîs-i Şeriflerde buyurulmaktadır ki: «Her kimi insanların en mükerremi olmak mesrur ederse Allah'a tak­vâlı olsun!» «Ey nâs! İnsanlar iki adamdan ibaret­tir; biri mü'min, tâ ki Allah yanında kerîm, biri de fâcir şaki Allah yanında hakir.» «Dünyanın keremi zenginlik, Ahiretin keremi takvadır.»</p>

  

---

10 Aralık Pazar

  <p class="Stilbalk1Arial">GAZİ MÜŞİR OSMAN PAŞA</p>

  <p>Ashab-ı Kiram yolunda yetişmiş İ'la-yı Kelimetullah uğruna başkoymuş ve 19. asırda yaşamış olan Gazi Osman Paşa son devrin en büyük askerlerinden biridir. Onun hayatını buraya sığdıramayız. Yalnız her müslümanın bilmesi gere­ken Gazi Osman Paşa büyük bir şahsiyet ender yetiştirdiğimiz sırat-ı müstekim üzere olan çok değerli bir kumandandır.</p>

  <p>Gazi Osman Paşa 1832 yılında Tokat'ta doğ­du. Milletimiz onu Şanlı Plevne müdafaasından tanır. Vatan müdafaası nedir bilmek isteyen Plev­ne Savaşı'nı okumalıdır.</p>

  <p>Cennet Mekân dâhi asker Gazi Osman Paşa az bir kuvvetle Plevne'de Rusları üç defa büyük bir hezimete uğratmıştır. Üçüncü Plevne Zaferi üzerine Sultan II. Abdulhamid Han Müşir Osman Paşa'ya "GAZİ" unvanını vermiş, bir altın kılıç ile bir çift tabanca ve birinci rütbeden Osmanî nişan verek taltif eylemiştir. Bu Osmanlı Tari­hinde nadir görülen bir olaydır.</p>

  <p>Gazi Osman Paşa samimi müslümanlığı, ter­temiz şahsiyeti, maiyyetine karşı baba şefkatiy­le meşhur büyük bir adamdır. 93 harbinin en büyük kahramanıdır. Dünya askerlik tarihinde savunma savaşma yeni prensipler getirmiştir. Dün­ya tarihinin en parlak müdafaa muharebelerinden birini yapmıştır. Osmanlı'nın yetiştirdiği ger­çek deha sahibi bir askerdir.</p>

  <p>Nur içinde yatsın.</p>

  

---

11 Aralık Pazartesi

  <p class="Stilbalk1Arial">NİÇİN HİCRET</p>

  <p>«Hicrete sebep, dine hizmet ve İslâm'ın şevketini tezyîd ve herkes mükellef olduğu ahkâmı yoluyla eda edebilmektir.</p>

  <p>Şu sebep, her nerede ve her ne zaman mev­cut olursa, hicret lâzımdır. Binâenaleyh, İslâm'ın za'fa düştüğü bir zamanda Müslümanların bir iklîme içtimâ ederek ehl-i İslâm'ın küffâra karşı kuvvetini izhâr etmeğe lüzum görülüyorsa müslümanların o iklime hicretleri vâcib olur.</p>

  <p>Kezâlik bir beldede ehhl-i İslâm'ın azlığın­dan dolayı, dini muhafaza edemeyen kimseye dinini, yoluyla ikame edeceği bir İslâm beldesine hicret etmesi vâcib olur.</p>

  <p>Şu halde hicret'in sebebi ihtiyaçtır. Binaena­leyh her ne zaman hicrete ihtiyaç mess ederse hicret etmek bir emr-i lâzım olduğu cihetle hic­ret, ilâ yevm'ül-kıyam bakîdir.» (Bedir Gazvesi ve Sûre-i Enfâl Tefsiri, Ramazanoğlu Elhacc Mahmud Sami, Shf. 159 -166)</p>

  <p>Öyleyse, Allah (c.c.)'in emirlerini tatbik et­mek, emirlerine sarılmak ve cemâat olmak için, şirke rızâ göstermenin, küfre teslim olmanın ne ma'nâsı var? Yoksa nefisleri kötü ahlâktan kurtarıp, kalbleri aşk ile cilâlandırdıktan sonra, asıl hicrete hazır ve talip olamıyor muyuz?</p>

  <p class="Stilbalk1Arial">ESMAÜN NEBİ (S.A.V.)</p>

  <p>Nebiyyür Rahmet (s.a.v.): Rahmet Peygamberi.</p>

  

---

12 Aralık Salı

  <p class="Stilbalk1Arial">ÖRNEK BİR TACİR</p>

  <p>Ebû Hanife, olarak halka olan ticarî münase­bet ve muamelelerinde dört vasıf taşır:</p>

  <p>1 - Son derece kanaatkar, gönlü zengindi, insanları fakir yapan tamahkârlıktan onda eser yoktu.</p>

  <p>2 - Son derece emanete riayet ederdi. Ema­net hususunda çok titizdi. Hıyanet nedir bilmezdi.</p>

  <p>3  - Gayet cömertti, eli çok açıktı. Cimrilik ondan uzaktı.</p>

  <p>4  - Son derece dindardı, çok ibadet ederdi. Gündüzleri oruç tutar, geceleri namaz ve niyazla geçirirdi.</p>

  <p>Şahsında toplanan bu dört vasıf, onun ticaret muamelelerinde daima eserini göstermiştir.</p>

  <p>Bir malı satın alırken de, sattığı zaman ki gi­bi, emanet kaidesine riayet ederdi: Bir kadın ona satmak üzere bir ipek elbise getirdi. Ebû Hanife fiatını sordu. Kadın da yüz dirhem istediğini söy­ledi. Ebû Hanife:«Bunun değeri yüzden daha fazladır, kaça vereceğinizi söyleyin dedi». Kadın yüzer yüzer artırarak dört yüze kadar çıktı. Ebû Hanife «Daha fazla yapar», deyince kadın:</p>

  <p>- Benimle eğleniyor musun? dedi. Ebû Ha­nife:</p>

  <p>- Ne münasebet, dedi bir adam getirin de fiat takdir ettirelim.</p>

  <p>Kadın bir adam çağırdı. Fiat takdir ettirdi. Ebû Hanife beşyüze satın aldı. O işte böyle alıcı kendisi fakat satıcının menfaatini koruyor. (Bbni Hacer Heysemî, Hayretül Hisan s. 44)</p>

  

---

13 Aralık Çarşamba

  <p class="Stilbalk1Arial">SULTAN I. MAHMUD HAN</p>

  <p>Sultan Mahmud, Osmanlı cemiyetinin en alt tabakalarından gelen bir ihtilâl hareketiyle, devlet riyasetinden çekilmeğe mecbur olan amcasının yerine, gece yarısı tahta geçti. O gece, sabahle­yin yapılacak umumî bi'at merasimi için, erkân-ı devlete tezkereler yazıldı ve «Salât-ı Subh'u Ayasofya'da eda eyleyib, şefketlû, kerâmetlû, kudretlû, mehâbetlû pâdişâh-ı âlem-penâh Sultan Mah­mud Hân efendimiz hazretlerinin taht-ı cihân-dârîye cülûs-ı hümâyûnları vukubulmağın, mûtâd-ı kadîm üzre bi'at ve dâmen-bûsî için» saray-ı hü­mâyûna gelmeleri bildirildi. Bi'at resmine, ihtilâl rüesâsı da davet edildi. Sabahleyin icra edilen merasimde, ricâl-i devlet, ulemâ, ahâli ve bayrak­larını açarak gelen erbâb-ı ihtilâl, yeni Sultan'a sadâkatlerini arzettiler.</p>

  <p>Sultan Mahmud, Osmanlı saltanat an'anesinin değişmez hükümleri icâbı, iki üç ay içinde, ihtilâl erbabını tasfiye etti. Sonra da, idareyi ele alarak, İran Harbleri ile meşgul oldu. 1732 de İran ile sulh yapıldı; fakat kısa zaman sonra sa­vaşlar yeniden başladı. Bu hal, Rusya ile, siyasî vaziyetin gerginleşmesine kadar uzadı (1733).</p>

  <p class="Stilbalk1Arial">ESMAÜN NEBİ (S.A.V.)</p>

  <p>El Hamid (s.a.v.): Övülmüş.</p>

  <p>El Habir (s.a.v.): Sırları bilen.</p>

  <p>El Fettan (s.a.v.): Gaybın kapılarını açan.</p>

  <p>Eş-şekür (s.a.v.): Şükreden veya şükrolunan.</p>

  

---

14 Aralık Perşembe

  <p class="Stilbalk1Arial">HELAL RIZIK</p>

  <p>Maddi rızıklanmamızı belâlından kazanmak için gayret sarfetmeliyiz. Cenab-ı Hak (c.c.) yarattığı her şeyin rızkını da yaratmıştır. Yaratılan her şeyin rızkına O (c.c.) kefildir. Yalnız insan­lara düşen vazife rızkını helâl yoldan aramaları olacaktır, öbür alemde sorulacak olan ilk soru­lardan birisi de «Gençliğini nerede harcadın, dün­yada iken rızkını helalden mi, kazandın haram­dan mı» sorusu olacaktır. Eğer helal rızık yolları aranmazsa, çok az da olsa insan midesine giren haram lokmalar insanı Allah (c.c.)'tan uzaklaş­tırır. Önce az diye yapılırsa sonra bunun sonu gelmez. Hesabını dahi yapamadığın mal ve mül­kün içerisine dalmak suretiyle dünya muhabbetiyle haşır neşir olunur. O zaman Allah (c.c.) ko­rusun, kurtuluşa gitmek çok zorlaşır.</p>

  <p>Eğer bir kul sabah kalkıp (c.c.)'a kulluk vazifesini yerine getirdikten sonra hâlis niyetle dua ederek «Ya Rabbi, bugünkü çoluk çocuğumun rızkını helalinden nasip et» diyerek dua edip de helal rızk için yola çıkarsa Cenabı Allah (c.c.) o kula yardım eder ve helal rızk ihsan buyurur. O kul da işte çalıştığı müddetçe helal rızk yolun­da Allah (c.c.)'a ibadette sayılır. Fakat ticari muamelelerinin hepsini banka ile yapıp, kazanç gelsin de nasıl olursa olsun diyerek bütün sahtekarlıklara başvurarak, yalan ve dolan işler ile hakkı aldatarak kazanç sağlanıp da ondan sonra da helal rızk için dua edilirse bunun iraptan mahalli yoktur.</p>

  

---

15 Aralık Cuma

  <p class="Stilbalk1Arial">RİBA (FAİZ)</p>

  <p>Fahr-i Râzî'nin beyânı veçhile, faizin haram kılınmasına sebep üçdür:</p>

  <p>Birincisi: Başkasının malını bedelsiz almaktır. Binâenaleyh, karşı tarafın malı zayi olmakdan mahfuz bulunması lâzım iken bedelsiz almak onun hakkını ortadan kaldırmak ve zayi etmek olduğu cihetle haram kılınmıştır.</p>

  <p>İkincisi: Halkın menfaatine hadim olan ti­câreti felce uğratması ve insan için memduh olan çalışmayı iptal etmesidir.</p>

  <p>Üçüncüsü: İnsanlar arasında ma'ruf ve müstahsen olan karz-ı hasenin ivazsız gararsız ödünç para alıp vermek suretiyle devamı arzu edilen yardımlaşmanın inkıtâına sebep olmasıdır.</p>

  <p>Faiz (Ribâ) zahirde malı ziyâde eder gibi gö­rünüyorsa da hakîkatde malın noksanlaşmasına ve nihayet bir gün gadab-ı ilâhîye uğrayıp batma­sına sebşp olur. Sadaka ise zahirde malı noksanlaştırır gibi görünürse de hakîkatde malı ziyâdelendirip bereketlendirir. Hulâsa birinde Allah (c.c.)'ın gadabı, diğerinde Allah (c.c.)'ın rızâsı bulunmakla, mal üzerinde Mâlik'in rızâsı esas ol­duğuna göre Allah (c.c.)'a hakîkaten îman eden mü'minlerin huzur içinde ticâret ve imrâr-ı ha­yat etmeleri için ribâyı terk edip Allah (c.c.)'ın emretdiği veçhile hareket etmeleri me'muldür. Yoksa kullar, Allah (c.c.) ve Resulü (s.a.v.) tara fından açılacak bir harbe hazır bulunmakla tehdid edilmiştir.</p>

  <p>Ribâ, dünyâda sahibinin malını çürütüp bereketsiz kıldığı sonra da iflâsa götürdüğü gibi, ribacının cibiliyyetine de helak getirir.</p>

  

---

16 Aralık Cumartesi

  <p class="Stilbalk1Arial">NEFSİNİ BİLEMEYEN RABBINI DA BİLEMEZ!</p>

  <p>Nefsini bilmeyen Rabbini de bilmeyecek ve Allah (c.c.)'ne şirk koşmaktan çekinmeyecektir. Nitekim Ayet-i Celilelerde beyân buyuruluyor ki:</p>

  <p>«O (inkarcı) insan görmedi mi: Biz onu bir nutfeden yarattık. Şimdi de aşikar bir mücade­leci kesiliverdi. (Nutfeden) yaratılışını unutarak bize bir de misâl getirdi: «Bu kemikleri kim diril­tir, onlar çürüyüp dağılmışken?» dedi (Yasin Sû­resi, Ayet: 17 - 78).</p>

  <p>Rivayet olunur ki Übeyy ibn Halef, Hazret-i Resûlullah (s.a.v.)'ın huzuruna elinde bir çürük kemikle gelir ve onu eliyle ufalayarak: «Allah (c.c.) bunu böyle çürüdükten sonra diriltir der misin?» demiş ve Efendimiz (s.a.v.) de: «Evet! seni de ba'seder ve ateşe kor!» buyurmuşlar ve bu Ayet-i Celile de bu sebeple nazil olmuştur.</p>

  <p class="Stilbalk1Arial">HELÂL HARAM SINIRI</p>

  <p>Hadîs-i Şerîf'de buyurulur ki: «Helâl olan şeyler bellidir; haram olanlar da bellidir. Fakat haram ile helâl arasında bir takım şüpheli şey­ler vardır (ki bunlar helâl midir, haram mıdır? Çok kimseler bilmezler). Kim ki kendisince günah olması sezilen bir şeyi terkederse, o, hürmeti aşikâr olan şeyi çoktan bırakmış demektir. Kim ki günah olması şüpheli olan şeye cür'et ederse bu da hürmeti vazıh muharremâta dalmağa yaklaş­mıştır. Günahlar Allah (c.c.)'ın korusudur (yasak yeridir). Hangi çoban ki (davarını) koru et­rafında otlatırsa, çok sürmeden koruya dalabilir.»</p>

  

---

17 Aralık Pazar

  <p class="Stilbalk1Arial">MEVLÂNA'YI KENDİ DÜNYASINDA DEGERLENDİREMİYORSAK</p>

  <p>Müslüman olan selamet bulur. Cenab-ı Hakk c.c.) bizleri müslüman olarak, «ÜMMET» olma erefine erdirmiştir. Bu hakikat Allah (c.c.)'in bizlere büyük bir ihsanıdır. Zira Cenab-ı Mevla'nın, insanı müslüman yaşatması büyük bir nimettir, ilum dibine ışık vermez» misâli; çoğumuz bu­nun farkında bile olamıyoruz.</p>

  <p>Tarihimiz yüce şahsiyetlerle doludur. Fakat bugün büyük zatların fikir ve ilmini değil ismi­ni bile bilmeyenler var. Genç kuşaklara da bü­yüklerimizi öğretmiyoruz. Öğretmiyorlar, öğrettirmiyorlar. Acaba neden aramıza giren bu per­deyi yırtamıyoruz? Halbuki büyüklerimizi tanı­madan istikbâlden emin olamayız.</p>

  <p>İşte, anma merasimleri yapılan Mevlâ­na Celaleddin-i Rumi Hz.'de bunlardan bi­ridir. Bugün Mevlâna Batının yortularına alet edil­mektedir. Ülkemizde ise sadece turizm malzeme­si yapılıyor. Gerçek dışı bir halde milletimize tak­dim ediliyor. Bizler için acı bir dunaadtar, bu Şu halimizle Mevlâna'nın torunları olmağa hiç de lâyık değiliz. O'nu gerçekten anlamağa çalışalım. Milletçe gençliğe tanıtalım ki, bu anarşi son bulsun. Yalnız bilinsin ki, Mevlâna Hz. dans müzik bilmem ne şeyiyle iştigâl etmemiştir. O büyük bir mütefekkirdir. Büyük bir velidir.</p>

  <p>Ölüm yıldönümünde Mevlâna Celaleddin-i Rumi Hz.ni rahmet ve fatihalarla anar, nur içinde yatmasını Allah (c.c.)'dan niyaz ederiz. Ruhu şad olsun.</p>

  

---

18 Aralık Pazartesi

  <p class="Stilbalk1Arial">ŞÜKÜR, SÜRÜR VE HİKMET   </p>

  <p>Sürûr, şükrün hallerindendir. Hikmet de amellerindendir.</p>

  <p>Şükrün yapılmasına sebep olan ilim; Bütün nimetlerin Allah (c.c.) tarafından verildiğini bilmektir. Bu, ifası gereken bir husustur. Çünkü, Allah (c.c.)'a imanın içerisine girmektir.</p>

  <p>Allah Teâlâ buyuruyor: "...Halbuki sizinle bulunan nimetler hep ondandır..." (El-Nahl: 53)</p>

  <p>İşte, imanın manası içerisine girdiğinden do­layı nimeti veren Allah (c.c.)'a şükretmek, va­cip sayılmıştır.</p>

  <p>Şükrün hali; Şükrü bu şekilde bilmekten ve ona bu şekilde inanmaktan doğar. Bu hal, Allah (c.c.)'ın nimetleriyle faydalanmak ve sevin­mek hâlidir. Allah (c.c.)'in nimetlerine karşı olan bu sevinç de şükrün kendisidir. Zira, bu şükürle doğrudan doğruya Allah Teâlâ murad edilmektedir. Bu da vaciptir. Çünkü bu, hem Allah (c.c.)'a imanın esasına girmekte ve hem de imanın bir semeresi sayılmaktadır.</p>

  <p>Şükrün amelinde, yani şükrü yerine getirmekte Allah (c.c.)'ın zatının murad edilmesi, amel de, hikmeti tamamlamak için nimetin yerinde kullanılması mevcut olduğundan dolayıdır. Başkalarının kastedilmesi; mevcut nimetlerin ve o nimetlere ziyade edilen lütufların korunmasından dolayıdır. Hâsılı, şükür; nimeti yerinde kullanmaktır. Kim itidal yolunu tutar da herşeyi yerli yerince yaparsa, o hakim (hikmet sahibi) olur. Çünkü Hikmet, her şeyi ilimce ve amelce yerli yerin koymaktır.</p>

  <p>(İmam-ı Gazali)</p>

  

---

19 Aralık Salı

  <p class="Stilbalk1Arial">HASTA ZİYARETİ</p>

  <p>İslâm, müslümanların hastalık, külfet ve me­şakkatlerini sabır, tehammül ve şükür ile karşılamalarını söylüyor; keder ve üzüntülerini iyi haberle müjdeliyor, İslâm düşüncesine göre, bu dün­yada bir mü'mine bir külfet ve musibet gelirse onun günahlarının keffâreti sayılır. Hastalık da ilbette ki bir külfet ve meşakkattir. Buna binâen hastalığın sıkıntısını sabırla atlatmak, ahiret azâbına karşı bir nevi keffârettir. Cananlardan te­mizlenmek, temize çıkmaktır.</p>

  <p>Resûlullah (s.a.v.) bilhassa hastaların iyâdeti (ziyareti) hususunda te'kiden tavsiyelerde bulunmuştur. Hasta ziyaretinin âdabını, usulünü talim buyurmuşlardır. Bu hususta dualar öğretmişlerdir. Bunların sevâb olduğunu bildirmişlerdir:</p>

  <p>«- Her hangi bir müslüman, diğer müslümanın kederi ile alâkadar olursa Hak Teâlâ da onun kederi ile alâkalanır.» (Ebu Davud)</p>

  <p>-  «Bir müslümanın diğer müslümanlar üzerindeki beş hakkından biri hasta olan müslüman kardeşini iyâdet (ziyaret) eylemektir.» (Buhari)</p>

  <p>-  «Her kim sabahleyin bir hastayı ziyaret ederse akşama kadar bir melek, Hak Teâlâ dergâhında mağfiret için ona dua eder. Her kim ak­şam bir hastayı ziyaret ederse sabaha kadar bir melek, Hakkın dergâhında onun afvı için dua eder. » (Ebu Davud)</p>

  <p>Bu hususta şöyle bir rivayet de vardır:</p>

  <p>«- Her kim bir hastayı ziyarete giderse dönünceye kadar ona Cennette bir meyve hazırlanmış olur.» (Müslim)</p>

  

---

20 Aralık Çarşamba

  <p class="Stilbalk1Arial">İMAM MUHAMMED İBN-İ İDRİS EŞ-SAFİÎ</p>

  <p>H. (150) tarihinde Askalan'da, veya Şam bel­delerinden Gazze'de doğmuş. H. (204) tarihinde Mısır'da vefat etmiştir. Rahmetullahi aleyh.</p>

  <p>İmam Şafii nesebce Kureyşîdir, büyük dedesi Şafî; gençliğinde Resûli Ekrem (s.a.v.) Efendimize mülâki olmak şerefine ermişti. Onun baba­sı Sabit (r.a.) de Bedir gazvesinde İslâmiyeti ka­bul etmiş, muhterem bir sahabîdir.</p>

  <p>Dört büyük müctehidin üçüııcüsüdür. Pak büyük bir âlim, pek büyük bir müfessir ve muhaddistir. Tıp ilminden, şiir ve edebde de ihtisası var idi. Mezhebi şarka, garba yayılmıştır.</p>

  <p class="Stilbalk1Arial">GÖRMEDİĞİNİ GÖRDÜM DEMEK</p>

  <p>Gözü korumak ve onun hakkını vermek hu­susunda bir başka hususta; görmediği halde, gördüm diyerek yalancı şahidlik yapmaktır. Böyle yapmak da günah-ı kebair (büyük günah) den­dir deniliyor. Görmediği halde gördüm diyerek yalan söylemek, zalime yardım etrnek ve de maz­lumun mutazarrır olmasına vesile olmak gibi üç ayrı noktadan işlenilen bu büyük günah iyice muhkemleştirilmiş olunuyor.</p>

  <p>Bu davranışın, zıttı ise; «gördüğü bir hususu şehadet için çağrıldığı zaman şahidlik yapmaz ve saklarsa; bu da günah-ı kebairdir Bildiğini bildiği halde söylememesi bir çok hakların zayi olması­na sebep olacağı gibi hak sahibine de ayrıca zü­lüm etmiş olacağından günah-ı kebireyi irtikab etmiş olur.»</p>

  

---

21 Aralık Perşembe

  <p class="Stilbalk1Arial">SULTAN III. MEHMED HAN</p>

  <p>Sultan Mehmed, Osmanlı kaynaklarında "halim, selim, kerîm, edîb ve vakur» gibi sıfatlarla anılmıştır. Kendisi, İslâm dininin hükümlerine, suyuk bir sadâkatle bağlı idi. Beş vakit namaz­da cemaate müdâvemet ettiği, Peygamber (s.a.v.)'in ismi anıldığında ayağa kalktığı mervîdir. Hemen bütün Osmanlı Pâdişâhları gibi dindardır ve âyet kuvvetli bir tahsil görmüştür. Makam-ı Hilâfet ve Saltanat'ın mes'uliyetlerini müdrik, va­zifelerini icraya hâhişkârdı. Yine, hemen bütün Osmanlı Sultanları gibi şâirdi ve şiirlerinde «Adli» mahlasını kullanırdı. Şiirleri, son derece samimî ve sâde bir dille yazılmış olup, rikkat ve hassasiyetini gösteren mısralarla doludur. Şu şiir, onun telâkkilerinin açık bir aynasıdır:</p>

  <p class="c1">«Yokdur zulme rızâmız, adle biz mâilleriz;</p>

  <p class="c1">Gözleriz Hakk'ın rızâsın, emrine kailleriz.</p>

  <p class="c1">Arifiz, âyine-i âlem-nûmâdır gönlümüz;</p>

  <p class="c1">Rûzigârın cünbüşünden sanmayın gâfilleriz.</p>

  <p class="c1">Pûte-i aşk içre Adlî kalidelden kalbimiz;</p>

  <p>Gıll u gıştan hâliyiz, âlemde safî dilleriz».</p>

  <p>Bu şiiriyle Pâdişâh, «zulme nzâsı bulunmadığını, adl'e mâil olduğunu, dâima Allah (c.c.)'ın rızâsını gözleyip, onun emrine kail olduğunu» ifâde etmiştir.</p>

  <p>Vefatında Türkiye, dünyânın en büyük devleti olmakta devam ediyor; hârici siyasette, misli görülmemiş, kara ve deniz kuvvetiyle ağırlığın hissettirmekte, sözünü geçirmekte bulunuyordu. (İslâm Tarihi - A. Hilmi)</p>

  

---

22 Aralık Cuma

  <p class="Stilbalk1Arial">MİSAFİRLİK</p>

  <p>Ebû Hüreyre (r.a.)'den: Resûl-i Ekrem (s.a.v.):</p>

  <p>«Allah'a ve Kıyamet Günü'ne îmân eden kim­se, misafirine hürmet etsin.</p>

  <p>Allah ve Peygamber'e inanan kimse, kardeş­lerine hased yapmasın.</p>

  <p>Her kim Allah'a Kıyamet Günü'ne imân eder­se, ya hayır söylesin veya sussun.» buyurmuştur. (Buhârî ve Müslim)</p>

  <p>Ebu Şureyh Hüveylid b. Amr el-Huzâî (r.a.)'den, Resûl-i Ekrem (s.a.v.):</p>

  <p>«Bir kimse Allah'a ve Kıyamet Günü'ne îmân ediyorsa, misafirine caizesini versin.» buyurdu­lar. Ashâb (r.a):</p>

  <p>- "Ya Resûlullah! Misafirin câizesi nedir?"diye sordular. Resûl-i Ekrem (s.a.v.) de:</p>

  <p>«Bir gün bir gece misafir etmektir. Misafirlik ise üç gündür. Bundan ötesi kendisine sadakadır.» cevâbını verdi. (Buhârî ve Müslim)</p>

  <p>Müslim'in bir rivayetinde:</p>

  <p>Bir müslümanm müslüman kardeşi yanında onu günâha sokuncaya kadar kalması helâl değildir. Ashâb (r.a.):</p>

  <p>«Yâ Resûlullah! Onu günâha nasıl sokar?» deyince, Resûl-i Ekrem (s.a.v.):</p>

  <p>«Ağırlayacak bir şeyi bulunmayan bir kim­senin yanında kalmakla.» buyurmuşlardır</p>

  <p>***</p>

  <p><b>"Yakınına, düşküne, yolcuya hakkını ver; elindekileri saçıp savurma. Saçıp savuranlar şüphesiz şeytanlarla kardeş olmuş olurlar, şeytan ise Rabbine karşı pek nankördür."</b> (İsra:26-27)</p>

  

---

23 Aralık Cumartesi

  <p class="Stilbalk1Arial">KÖTÜ ARKADAŞLARI TERKETMEK</p>

  <p>«Ey hakikat yolcusu! Kötü kimselerle arka­daşlık etme, onları terketmeye gayret et. Onlarla olan sevgi ve dostluğu kes. İyi kişilerle müna­sebet ve dostluk kurmaya çalış. Kötü kimselerle arkadaşlık eden dost ve yaranlarını da terket... Hayre müteveccih olan kişilere -uzak da olsalar- yakınlık sağla. Çünkü sevdiğin ve sevişti­ğin kimselerle aranızda derunî bir yakınlık teessüs eder. O halde kiminle sevişip dostluk kurdu­ğuna dikkat et...</p>

  <p>Bilginlerden bir kısmına sorulmuş:</p>

  <p>«- Yakınlık nedir?»</p>

  <p>«- Sevgi ve dostluktur» diye cevap vermişlerdir.</p>

  <p>Ey âhıret yolcusu! Şerli kimselerle sohbet et­men, iyi kişilere sui-zan beslemene, onlar hakkında iyi niyetinin değişmesine sebep olur. Böyle bir duruma düşmen senin için derin bir bataklık sa­yılır. Düşmemeye gayret et... Allah (c.c.)'ın yüce Kitabının ferahlatıcı gölgesinde yürü ki felah ve necat bulasın. Hazret-i Peygamber (s.a.v.)'in sün­netinin gönül açıcı havasına gir ki ebediyen kurtulasın...» Abdülkadir Geylâni (r.aleyh)</p>

  <p>İLAHİ</p>

  <p>Her kime kim bir nefes aşk selâm eyledi</p>

  <p>Gönlü ulaştı Hakk'a, canda makam eyledi.</p>

  <p> </p>

  <p>Sevdi inayet anı, buldu hidâyet canı,</p>

  <p>Canım ol âşıkın oda haram eyledi.</p>

  <p>Eflâki Dede</p>

  

---

24 Aralık Pazar

  <p class="Stilbalk1Arial">SULTAN IV. MURAD</p>

  <p>Sultan Murad, ortadan uzun boylu, geniş omuzlu ve harikulade bir kuvvete mâlik idi. Eşi­ne az rastlanan bir sür'at ve maharetle, ok ve yay kullanırdı. Attığı ok ve harbelerle kalkanı böler, 200 okkalık gürzü sallayarak idman ya­pardı. Abdurrahman Şeref, onun hakkında şöyle demektedir: «Revan seferinde, ufak palanga kapılarını koparmak gibi kuvvet-i bâzû-yi Hayderâneleri mervîdir. Cem-i nükûdla hazineyi dolu bırakmış ve meşreb-i rindânelerinin pek çok letâifi elsine-i nâsda destan olmuştur».</p>

  <p>Rivayete göre, İstanbul'da, Eski Saray'dan at­tığı bir ciridi, Sultan Bâyezid minaresinin dibine düşürmüştü. Cirid ile deldiği 8 arnavut kalkanını, Budin'in Beç kapısına astırmış; 12 cebeye ok atarak delmiştir.</p>

  <p>Sultan Murad şiiri severdi; kendisi de şâirdi ve «Murâdî» mahlasını kullanırdı. Mûsikîye meraklı idi ve bazı besteleri de vardı. Genç yaşında, kendisini takdir ederek yanına aldığı Evliya Çele­bi, Cumartesi geceleri, onun, ilâhî-hân, hanende ve sazendeleri dinlediğini yazmaktadır. Sultan Murad, ilim ve san'at erbabına büyük yakınlık gösterir;onları himaye ederdi. Nef'i'yi himaye et­miş ve alâkalanmış; büyük bir şâir olan Şeyhü­lislâm Yahya Efendi'yi iki büyük seferinde dahi, yanından ayırmamıştır.      </p>

  <p>Sultan Murad, Bağdad seferinden dönüşten beri çektiği nikris illeti ziyadeleşti ve 9 Şubat 1640'da vefat etti.</p>

  

---

25 Aralık Pazartesi

  <p class="Stilbalk1Arial">HAYVAN ÜZERİNDE, TREN VE VAPURDA NAMAZ</p>

  <p>Yolculukta arkadaşların beklememeleri, hır­sız veya canavar korkusu, şiddetli yağmur, ziya­de çamur, hastalık... gibi sebepler bulunmadık­ça farz, vâcib namazları hayvan üzerinde kılmak caiz değildir.</p>

  <p>Zaruret halinde, hayvanı durdurmak müm­kün ise, hayvan durdurulup kıbleye dönülerek başın îma ve işaretiyle namaz kılınır.</p>

  <p>Tren veya vapurda ayakta durulamazsa, na­mazı oturarak kılmak caizdir.</p>

  <p>Bir mazeret yokken oturularak kılınan (nafi­le) namazdan ayakta dikilerek kılınan namaz daha çok sevaplı ve faziletlidir.</p>

  <p>Vapur demirli iken, tren dururken inmek mümkün olmadığı takdirde, namaz oturularak kılınmaz. Vapurdan çıkmak, trenden inmekte bir mahzur bulunmadığı zaman, namazı karada kılmak lâzımdır.</p>

  <p>Vapur ve tren yürürken, kıbleye karşı dönülerek namaza başladıktan sonra vapur ve tren döndükçe namaz içinde mümkün olduğu kadar dönülerek göğsü kıbleden ayırmamağa çalışılır. Tren ve vapurda namazı cemaatle kılmak da caizdir       </p>

  <p>(M.A. Köksal - İslâm İlmihali)</p>

  <p class="Stilbalk1Arial">ESMAÜN NEBİ (S.A.V.)</p>

  <p>Sahibül İslâm (s.a.v.): Resûlullah (s.a.v. Efendimizin İslâm dinini doğruladığından, kendsine «gerçek İslâm sahibi» anlamında bu isim verilmiştir.</p>

  

---

26 Aralık Salı

  <p class="Stilbalk1Arial">KUR'AN-I KERİMÎ GEÇİM VASITASI EDİNMEYİN</p>

  <p>Ebu'l-Leys "Büstânul-Ârifin" isimli kitabında demiştir ki:"Kur'an-ı Kerimi öğretmek üç şekilde olur:</p>

  <p>1-    Allah (c.c.) rızası için hiç bir ücret almadan öğretme,</p>

  <p>2-    Ücret alarak öğretme,</p>

  <p>3-    Ücret şart koşmaksızın öğretip ücret verilirse kabul etme.</p>

  <p>Birincisi sevap olur. Bu peygamberlerin yoludur. Onlar böyle yapmışlardır.</p>

  <p>İkincisi ihtilaflıdır. Hz. Peygamber (s.a.v.):«Benden duyduğunuzu bir âyet de olsa insanlara ulaştırınız.» buyurmuştur. Bu sebeple ücret mal caiz değildir. Bunun caiz olduğu da söylenmiştir. Kuran öğretmeni için en iyi olanı yazmayı öğretmek için ücret şart koşmasıdır. Kuranı öğretmek için ücreti şart koşarsa bunda bir beis olmayacağını umuyorum, müslümanlar arasında uygulanmakta olup onların buna ihtiyaçları vardır.</p>

  <p>Üçüncü yol ise ittifakla caizdir. Çünkü Peygamber (s.a.v.) bütün insanların muallimi idi hediye kabul ederdi.»</p>

  <p>Bu arada diğer ilimlerin öğretim, ile müezzin­lik, imamlık ve vaizlik gibi görevler için de -hizmetin aksamaması için- ücret alınabileceği belirtilmiştir.</p>

  <p>İmam Malik ve Şafii bu durumun caiz olduğunu belirtmişlerdir.</p>

  <p>(Kırk Hadis-Aliyyü'l - Kârî)</p>

  

---

27 Aralık Çarşamba

  <p class="Stilbalk1Arial">ALLAH (C.C.) DOSTLARINI SEVMEK HARK'A GÖTÜRÜR</p>

  <p>Kâmil insanlar, Allah (c.c.)'ın dostları (velî­leri), Resûlullah (s.a.v.)'in getirdiklerini alan, onla­rı tatbik eden, başkalarına tavsiye eden, yol gös­teren ve irşad eden seçilmiş kimselerdirler.</p>

  <p>Bunlara tabi olanlar, Peygamber (s.a.v.)'e ta­bi olmuş olurlar; bunları sevenler Cenab-ı Hakk'ın rızasına mazhar olurlar.</p>

  <p>"Alimler nebilerin varisidirler (mirascısıdırlar)" (Camiu's-Sâğir)</p>

  <p>Resûlullah (s.a.v.)'a varis olmak; sadece ilim sadece amel ve sadece zahirî hususlarda değildir. Hakiki varislik, bunların hepsinde, ayrıca âlem-i mânâda da olandır. Âlem-i mânâdaki varislikten maksat da, ilm-i ledündür; "Vehbî ilim", sahipleri­nin Peygamber (s.a.v.)'in nübüvvet nurundan na­sipleri, velayet nuruyla aydınlatmaktır. Gerçek vâris olan âlimler, her cihetle Resûl-i Ekrem (s.a.v.)'e vekil olabilecek evsafa haiz olanlardır. İşte bunlar, irşadla vazifeli ve Resûlullah (s.a.v.)'ın vekili olan kâmil insanlardır.</p>

  <p>Bu kâmiller, Allah (c.c.)'ı ve âhireti hatırla­tan gerçek dostluğu verenlerdir ki, gayeye va­sıl olmakta Hakk'ı sevdiren bu dostlarla düşüp kalkmak ciddî bir zarurettir.</p>

  <p>«Resûl-i Ekrem (s.a.v.)'e kiminle düşüp kalka­lım? diye soranlara: «Görülmesi Allah (c.c.)'ı size en çok hatırlatanlar ile...» diğer rivayette «Konuşması amelinizle ilgili olan ahiret amelini si­ze hatırlatan ile... düşüp kalkın», buyurdu.»</p>

  

---

28 Aralık Perşembe

  <p class="Stilbalk1Arial">İYİLİĞİ EMRETMEK, KÖTÜLÜĞE MANİ OLMAK</p>

  <p>İbn-i Mes'ud (r.a.) anlatıyor: Resûllulah s.a.v.) gelerek:</p>

  <p>«- İnsanların en faziletlisi hangisidir, bili­yor musun?» dedi.</p>

  <p>«- Allah ve Resulü daha iyi bilir.» dedim.</p>

  <p>«- İnsanların en faziletlisi, dinlerini iyice anlayıp bilerek amel edenlerdir.» buyurdu. Sonra:</p>

  <p>«- İnsanların en bilgini hangisidir, biliyor musun?» diye sordu.</p>

  <p>«- Allah ve Resulü daha iyi bilir.» dedim.</p>

  <p>«- İnsanların en bilgini, halkın ihtilâf etti­ği zamanlarda doğruyu bulabilenlerdir. İsterse onlar, amelce noksan olsunlar ve oturağı üstün­de sürünsünler. Benden öncekiler 72 kırkaya ayrıldılar. Bunlardan üçü kurtuldu, diğerleri ise helak oldu. Kurtulanlardan biri: Hükümdarlara karşı geldiler. Meryem oğlu İsa'nın tebliğ ettiği dinleri uğrunda mücadele ettiler. Fakat yakalanıp öldürüldüler ve bıçkılarla biçildiler, ikinci fırka mensupları:Hükümdarlara karşı gelmeye güçle­ri yetmedi. Onların aralarında da yaşayamadılar Onları, Allah (c.c.)'a inanmaya ve Meryem oğlu İsa'nın dinine girmeye davet ederek, memleket memleket dolaştılar ve dünya ile alâkayı kesip inzivaya çekildiler. Onlar. Allah-ü Teâlâ'nın haklarında: «Onlar bizim kendilerine farz kılmadığımız ruhbanlığı, sadece Allah (c.c.)'ın rızasını kazanmak için icad edilmişlerdi. Ona da hakkıyla riayet etmediler.» buyurduğu kimselerdir.</p>

  <p>(Hadislerle Müslümanlık - M.Y. Kândehlevî)</p>

  

---

29 Aralık Cuma

  <p class="Stilbalk1Arial">SULTAN II. MUSTAFA HAN</p>

  <p>Kuvvetli ve cesur bir asker, iyi bir şâir, her türlü silâhı kullanmakta mahir bir muharib idi. Son derece dindar, devlet ve din için, ibadullaha hizmet yolunda her türlü fedakârlığa müheyya idi. Yazdığı şiirlerde önce «Meftuni», sonra ise «İkbalî» mahlasını kullanmıştır. Şu münâcaatı, hem büyük şairliğine, hem de hudutsuz imânına işaret eder:</p>

  <p class="c1">«Allah-u Rabb ü lâ-yezâl, yâ vâhid ü yâ zü'l-celâl;</p>

  <p>Ey pâdişâh-ı bi-zevâl, yessirlenâ hayre'l-umûr,</p>

  <p class="c1">Vakt-i seherde dadımız, arşa çıkar feryadımız;</p>

  <p>Cürm ü hatâ mû'tâdımız, yessirlenâ hayre'l-umûr.»</p>

  <p>Aynı zamanda çok kuvvetli bir hattatttır. «Derviş Mustafa» imzasını kullanmıştır.</p>

  <p>Birinci sefer-i humâyûnundaki Lugos zaferin­de, bizzat kılıcını çekip, ön saflara geçmiş ve or­dusunu teşvik etmişti. İkinci sefer-i hümâyûnun­da, Olaş muharebesinde, başının üzerinden 9 gül­le geçip toprağa saplandığı halde, kılını dahi kı­pırdatmamıştır. Kendisi «Azimkar, cesur, feda­kâr, doğuştan asker ve iyi bir kumandandı»..Faz­la ata bindiği için, yürürken öne mail bir vazi­yet alırdı. Silâhdar Fındıklık Mehmed Ağa'yı za­manının vak'alarına yazmağa memur etmiş ve himayesini esirgememiştir. (İslâm Tarihi - A. Hilmi)</p>

  

---

30 Aralık Cumartesi

  <p class="Stilbalk1Arial">YAVUZ SULTAN SELİM HAKKINDA</p>

  <p>«Az müddette çok iş etmiş idi; sayesi olmuş idi âlemgir.</p>

  <p>Şemsi asr idi, asrda Şemsin, zilli memdûd olur, zamanı kesir » (Kemalpaşa-zâde)</p>

  <p>Sultan Selim'in harikulade bir hareket adamı olduğu, dünya lezzetinden, şatafattan hiç hoşlanmadığı gayet az uyku uyuduğu rivayet edilir. Yavuz, askeri bakımdan, o devre kadar, tarihin kaydettiği en büyük adamdır, denilebilir. Bir zafer kazanmış, bunun neticesi 400 küsur yıl devam etmiştir. Yavuz bu günkü Anadolu bir­liğinin de bânisidir. Memleketin hudutlarını 8 sene içinde 2,5 misli büyütmüş, onu cihana hükmeder hale getirmiştir. Dünya haritasını kısa bir zaman­da köklü ve derinden değiştirmiştir. Ordunun başında merkezden 2500 km. uzaklara sefere çık­mış ve zaferle dönmüştür. Bu büyük bir kuman­danlık ve cihangirlik vasfının delilidir.</p>

  <p>BİR HADİS</p>

  <p>«Sizlerden biri (Fâtiha'dan sonra) amin de­se, Melâike de semâda amin deseler, her ikisi yek diğerine muvafık düşerse o kimsenin geçmiş gü­nahları mağfur olur.» (Buhârî)</p>

  <p class="Stilbalk1Arial">ESMAÜN NEBİ (S.A.V.)</p>

  <p>El Âlim (s a.v.): Bilen.</p>

  <p>El Allâm (s.a.v.): Çok bilen.</p>

  <p>El Hadi (s.a.v.): Hidayete eriştiren.</p>

  

---

31 Aralık Pazar

  <p class="Stilbalk1Arial">ADİL HÜKÜMDAR</p>

  <p>Avf b. Mâlik (r.a.)'den, Resûl-i Ekrem (s.a.v.):</p>

  <p>«İdare adamlarınızın hayırlısı, sizi seven ve sizin tarafınızdan sevilenlerdir. Siz onlara dua edersiniz, onlar da size dua ederler, idare adamlarınızın şeriri, sizi sevmeyen ve sizin tarafınızdan sevilmeyen, size lâ'net eden, sizin de kendilerine lâ'net ettiğiniz kimselerdir» buyurdu. Biz:</p>

  <p>«Yâ Resûlallah! Onlarla münâsebeti keselim mi?» dedik. Resûl-i Ekrem (s.a.v.) iki defa:</p>

  <p>«Hayır, sizinle namaz kıldıkları müddetçe on­lara itaat ediniz.» buyurdu. (Müslim)</p>

  <p>- Ebû Hüreyre (r.a.)'den, Resûl-i Ekrem (s.a.v.): «Yedi sınıf var ki, Allah-u Teâlâ kendi gölgesinden başka gölge olmayan bir günde onları kendi gölgesinde barındırır:</p>

  <p>Âdil devlet reisi, Allah'a ibâdet ederek yetişen delikanlı, gönlü mescitlere bağlı olan kimse Allah rızâsı için birbirlerini seven ve bunun üzerine toplanan ve ayrılan iki kimse, şeref ve mevki sahibi güzel bir kadın kendisine arz-ı nefs et­tiği halde «Allah'tan korkarım.» diye bu teklif reddeden kimse, sağ elinin verdiğini sol eli duymayacak surette gizli sadaka veren kimse, kimsenin bulunmadığı yerde Allah'ı hatırlayıp da gözleri yaşla dolup taşan kimse» buyurmuştur. (Buhârî ve Müslim)</p>

  <p>Resûl-i Ekrem (s.a.v.):</p>

  <p>«Ehl-ü ıyâline ve idaresi altında olanlar adaletle hükmeden âdil kimseler, Allah nezdinde nurdan minberler üzerinde otururlar, yüksek mevki'lere çıkarlar.» buyurmuştur.</p>

  <p>(Müslim)</p>
</body>
</html>
