<html>

<head>
<meta http-equiv=Content-Type content="text/html; charset=Windows-1254">
<meta name=Generator content="Microsoft Word 12 (filtered)">
<title>Ocak 1</title>

<style>
<!--
 /* Font Definitions */
 @font-face
	{font-family:Helvetica;	panose-1:2 11 6 4 2 2 2 2 2 4;}
@font-face
	{font-family:Courier;	panose-1:2 7 4 9 2 2 5 2 4 4;}
@font-face
	{font-family:"Tms Rmn";	panose-1:2 2 6 3 4 5 5 2 3 4;}
@font-face
	{font-family:Helv;	panose-1:2 11 6 4 2 2 2 3 2 4;}
@font-face
	{font-family:"New York";	panose-1:2 4 5 3 6 5 6 2 3 4;}
@font-face
	{font-family:System;	panose-1:0 0 0 0 0 0 0 0 0 0;}
@font-face
	{font-family:Wingdings;	panose-1:5 0 0 0 0 0 0 0 0 0;}
@font-face
	{font-family:"MS Mincho";	panose-1:2 2 6 9 4 2 5 8 3 4;}
@font-face
	{font-family:Batang;	panose-1:2 3 6 0 0 1 1 1 1 1;}
@font-face
	{font-family:SimSun;	panose-1:2 1 6 0 3 1 1 1 1 1;}
@font-face
	{font-family:PMingLiU;	panose-1:2 2 5 0 0 0 0 0 0 0;}
@font-face
	{font-family:"MS Gothic";	panose-1:2 11 6 9 7 2 5 8 2 4;}
@font-face
	{font-family:Dotum;	panose-1:2 11 6 0 0 1 1 1 1 1;}
@font-face
	{font-family:SimHei;	panose-1:2 1 6 9 6 1 1 1 1 1;}
@font-face
	{font-family:MingLiU;	panose-1:2 2 5 9 0 0 0 0 0 0;}
@font-face
	{font-family:Mincho;	panose-1:2 2 6 9 4 3 5 8 3 5;}
@font-face
	{font-family:Gulim;	panose-1:2 11 6 0 0 1 1 1 1 1;}
@font-face
	{font-family:Century;	panose-1:2 4 6 4 5 5 5 2 3 4;}
@font-face
	{font-family:"Angsana New";	panose-1:2 2 6 3 5 4 5 2 3 4;}
@font-face
	{font-family:"Cordia New";	panose-1:2 11 3 4 2 2 2 2 2 4;}
@font-face
	{font-family:Mangal;	panose-1:2 4 5 3 5 2 3 3 2 2;}
@font-face
	{font-family:Latha;	panose-1:2 11 6 4 2 2 2 2 2 4;}
@font-face
	{font-family:Sylfaen;	panose-1:1 10 5 2 5 3 6 3 3 3;}
@font-face
	{font-family:Vrinda;	panose-1:2 11 5 2 4 2 4 2 2 3;}
@font-face
	{font-family:Raavi;	panose-1:2 11 5 2 4 2 4 2 2 3;}
@font-face
	{font-family:Shruti;	panose-1:2 11 5 2 4 2 4 2 2 3;}
@font-face
	{font-family:Sendnya;	panose-1:0 0 4 0 0 0 0 0 0 0;}
@font-face
	{font-family:Gautami;	panose-1:2 11 5 2 4 2 4 2 2 3;}
@font-face
	{font-family:Tunga;	panose-1:2 11 5 2 4 2 4 2 2 3;}
@font-face
	{font-family:"Estrangelo Edessa";	panose-1:3 8 6 0 0 0 0 0 0 0;}
@font-face
	{font-family:"Cambria Math";	panose-1:2 4 5 3 5 4 6 3 2 4;}
@font-face
	{font-family:"Arial Unicode MS";	panose-1:2 11 6 4 2 2 2 2 2 4;}
@font-face
	{font-family:Cambria;	panose-1:2 4 5 3 5 4 6 3 2 4;}
@font-face
	{font-family:Calibri;	panose-1:2 15 5 2 2 2 4 3 2 4;}
@font-face
	{font-family:Tahoma;	panose-1:2 11 6 4 3 5 4 4 2 4;}
@font-face
	{font-family:Verdana;	panose-1:2 11 6 4 3 5 4 4 2 4;}
@font-face
	{font-family:Times;	panose-1:2 2 6 3 5 4 5 2 3 4;}
@font-face
	{font-family:"\@MS Gothic";	panose-1:2 11 6 9 7 2 5 8 2 4;}
 /* Style Definitions */
 p.MsoNormal, li.MsoNormal, div.MsoNormal
	{margin:0cm;	margin-bottom:.0001pt;	font-size:12.0pt;	font-family:"Times New Roman","serif";}
p.MsoHeader, li.MsoHeader, div.MsoHeader
	{margin:0cm;	margin-bottom:.0001pt;	font-size:12.0pt;	font-family:"Times New Roman","serif";}
p.MsoFooter, li.MsoFooter, div.MsoFooter
	{margin:0cm;	margin-bottom:.0001pt;	font-size:12.0pt;	font-family:"Times New Roman","serif";}
p.NoteLevel1, li.NoteLevel1, div.NoteLevel1
	{mso-style-name:"Note Level 1";	margin:0cm;	margin-bottom:.0001pt;	text-indent:0cm;	page-break-after:avoid;	font-size:12.0pt;	font-family:"Verdana","sans-serif";}
p.NoteLevel2, li.NoteLevel2, div.NoteLevel2
	{mso-style-name:"Note Level 2";	margin-top:0cm;	margin-right:0cm;	margin-bottom:0cm;	margin-left:54.0pt;	margin-bottom:.0001pt;	text-indent:-18.0pt;	page-break-after:avoid;	font-size:12.0pt;	font-family:"Verdana","sans-serif";}
p.NoteLevel3, li.NoteLevel3, div.NoteLevel3
	{mso-style-name:"Note Level 3";	margin-top:0cm;	margin-right:0cm;	margin-bottom:0cm;	margin-left:90.0pt;	margin-bottom:.0001pt;	text-indent:-18.0pt;	page-break-after:avoid;	font-size:12.0pt;	font-family:"Verdana","sans-serif";}
p.NoteLevel4, li.NoteLevel4, div.NoteLevel4
	{mso-style-name:"Note Level 4";	margin-top:0cm;	margin-right:0cm;	margin-bottom:0cm;	margin-left:126.0pt;	margin-bottom:.0001pt;	text-indent:-18.0pt;	page-break-after:avoid;	font-size:12.0pt;	font-family:"Verdana","sans-serif";}
p.NoteLevel5, li.NoteLevel5, div.NoteLevel5
	{mso-style-name:"Note Level 5";	margin-top:0cm;	margin-right:0cm;	margin-bottom:0cm;	margin-left:162.0pt;	margin-bottom:.0001pt;	text-indent:-18.0pt;	page-break-after:avoid;	font-size:12.0pt;	font-family:"Verdana","sans-serif";}
p.NoteLevel6, li.NoteLevel6, div.NoteLevel6
	{mso-style-name:"Note Level 6";	margin-top:0cm;	margin-right:0cm;	margin-bottom:0cm;	margin-left:198.0pt;	margin-bottom:.0001pt;	text-indent:-18.0pt;	page-break-after:avoid;	font-size:12.0pt;	font-family:"Verdana","sans-serif";}
p.NoteLevel7, li.NoteLevel7, div.NoteLevel7
	{mso-style-name:"Note Level 7";	margin-top:0cm;	margin-right:0cm;	margin-bottom:0cm;	margin-left:234.0pt;	margin-bottom:.0001pt;	text-indent:-18.0pt;	page-break-after:avoid;	font-size:12.0pt;	font-family:"Verdana","sans-serif";}
p.NoteLevel8, li.NoteLevel8, div.NoteLevel8
	{mso-style-name:"Note Level 8";	margin-top:0cm;	margin-right:0cm;	margin-bottom:0cm;	margin-left:270.0pt;	margin-bottom:.0001pt;	text-indent:-18.0pt;	page-break-after:avoid;	font-size:12.0pt;	font-family:"Verdana","sans-serif";}
p.NoteLevel9, li.NoteLevel9, div.NoteLevel9
	{mso-style-name:"Note Level 9";	margin-top:0cm;	margin-right:0cm;	margin-bottom:0cm;	margin-left:306.0pt;	margin-bottom:.0001pt;	text-indent:-18.0pt;	page-break-after:avoid;	font-size:12.0pt;	font-family:"Verdana","sans-serif";}
span.msoIns
	{mso-style-name:"";	text-decoration:underline;	color:teal;}
span.msoDel
	{mso-style-name:"";	text-decoration:line-through;	color:red;}
.MsoChpDefault
	{font-size:10.0pt;}
 /* Page Definitions */
 @page WordSection1
	{size:9.0cm 15.0cm;	margin:1.0cm 21.25pt 1.0cm 21.25pt;}
div.WordSection1
	{page:WordSection1;}
 /* List Definitions */
 ol
	{margin-bottom:0cm;}
ul
	{margin-bottom:0cm;}
-->
</style>

</head>

<body lang=TR>

<div class=WordSection1>

<p><b>BESMELE-İ ŞERÎF</b></p>

<p>Cenâb-ı Hakk, her hayırlı işe Besmele ile
başlanmasını emir buyurmuşlardır.</p>

<p>Bu husus çeşitli âyet-i celîlelerde beyân
olunmuştur. Resûlullâh (s.a.v.) Efendimiz de:</p>

<p>“Herhangi bir hayırlı işe eğer Besmele ile
başlanmazsa o iş ebter (hayırsız) olur.” ya‘ni “Sonu hayır ile tamamlanmaz ve
bereketli olmaz.” buyurmuşlardır.</p>

<p>Rûhü’l-Beyân tefsîrinde naklolunur ki:</p>

<p>“Fir‘avn henüz ulûhiyet (ilahlık)
da‘vâsında bulunmadan önce sarayının kapısına “Bismikellâhümme” yazdırmıştı.</p>

<p>Mûsâ aleyhisselâma îmân etmediği için Musâ
(a.s.), Cenâb-ı Hakk’a: “Ya Rabbi ben onu da’vet ediyorum; ama onda bir hayır
görmüyorum.” diye iltica ettiğinde Cenâb-ı Hakk:</p>

<p>“Her halde sen onun helâk edilmesini
istiyorsun. Ve sâdece onun küfrünü görüyorsun, ben ise onun kapısına yazdırdığı
yazıyı da görüyorum.” buyurdu. Kim Besmele-yi şerîfi süveydâ-yı kalbine bir
ömür boyu dilinden düşürmemek üzere nakşederse rahmete lâyık olur. Cenâb-ı
Hakk, Fir‘avn’a, Fir‘avn olduğu halde sarayının kapısına bir Besmele yazdırdığı
için bu kadar mühlet veriyor. Onu kalbine yazan bir mü’minin ne kadar âtıfet-i
İlâhiye’ye mazhâr olacağı bedîhidir (besbellidir). Duâsına da muhakkak sûretde
icâbet (kabul) olunur. Kulun duâsına icâbet olunması için ilk şart; helâl lokma
ile ıslâh-ı bâtın eylemek (kalbini günâhlardan temizlemek), son şart ise ihlâs
ve huzûr-ı kalbdir. Ya‘ni Cenâb-ı Hakk’a lâyıkıyle yönelmektir. Eğer ağıza
konulan lokma helâl değilse o kimsenin ihlâslı ve huzurlu olması, masivâyı terk
edip Hakk’a yönelmesi müşküldür. Evvelâ bunlara dikkat etmesi lâzımdır.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Musâhabe, 2.c. 16.s.)</b></p>

<p><b>&nbsp;</b></p>

<p><b>&nbsp;</b></p>

<p><b>01 OCAK 2007</b></p>

<p><b>MEKKE’NİN FETHİ GÜNÜ MUZAFFER          
KUMANDAN HZ. PEYGAMBER (S.A.V.)’İN TEVAZUÛ VE BAĞIŞLAYICILIĞI</b></p>

<p>Hatemü’l-Enbiyâ (s.a.v.) Efendimiz Hazretleri,
Mekke'den sekiz sene evvel hicret buyurarak nasıl çıktığını ve bugün Mekke'ye
girerken büyük bir fütuhâtla ve nasıl bir ihtişamla girdiğini düşünerek,
Cenâb-ı Hakk'ın bu lütuf, kerem ve inayetine karşı son derece ubûdiyetkârâne
bir vaziyet alarak, başını devesi üzerine eğmişti. O derecede ki, mübârek
re's-i saâdeti, devenin boynunda secde eder gibi bir vaziyet almıştı. Hâlâ Zahr
denilen Zîtuva mevkiinden itibaren böylece mütevazî ve Cenâb-ı Hakk'a karşı
mütezellil bir vaziyette tesbih, tehlil ederek, dua ederek ve mübarek başında
siyah imame (sarık) olduğu halde Mekke-i Mükerreme'ye girdiler ve doğru Kâbe-i
muazzamaya azîmet buyurdular.</p>

<p>Bu sırada bütün Kureyş, Mescid-i Haramda toplanmış, saf
bağlamış, haklarında ne muamele olunacağını dikkatle bekliyorlardı.</p>

<p>Resûlullah (s.a.v.) Efendimiz Hazretleri, yalnız
Kureyş'e ve Mekkelilere değil, bütün beşeriyete seslenen bir hutbe îrad
buyurdular ve sonra:</p>

<p>- Ey Kureyş cemaati! Şimdi size ne muamele edeceğimi
sanırsınız? diye sordu. O Fahrü’l-Mürselîn (s.a.v.) Efendimiz Hazretlerinin ne
derece merhametli ve âlicenab olduğunu bilen Kureyş müşrikleri ve Mekkeliler,
hep bir ağızdan:</p>

<p>- Hayır umarız!.. Sen kerîm bir kardeş ve âlicenap bir
kardeşin oğlusun... dediler. Resûl-i Ekrem (s.a.v.) Efendimiz Hazretleri de:</p>

<p>- Yusuf’un kardeşlerine dediği gibi ben de size, artık
bugün geçmişten dolayı tevbih (azarlama) ve muahaze yoktur, derim. Haydi
gidiniz!.. Azadsınız!.. buyurdu.</p>

<p>Bu, bir afv-ı umûmî idi. Evvelce her bir fenalığı
irtikâp eden herhangi zâlim bir kavmi de, afv ile beraber, bütün beşeriyete
hitâben onları hakka, adalete, hürriyete, müsavaata (eşitliğe) davet etmiştir. </p>

<p><b>(Hz. Mahmûd Sâmî Ramazanoğlu (k.s.), </b></p>

<p><b>Hz. Hâlid bin Velid (r.a.), 1968, 74-78.s.)</b></p>

<p><b>02 OCAK 2007</b></p>

<p><b>EYYÂM-I BIYZ VE FAZÎLETLERİ</b></p>

<p>Hazret-i Alî (k.v.)’den: “Bir öğle vakti
Resûlullâh (s.a.v.)’i evinde ziyâret ettim ve kendilerine selâm verdim.
Selâmıma mukâbele ettikten sonra buyurdular ki: “Yâ Alî!, Cibrîl’in sana selâmı
var.” Ben de: “Aleyke ve aleyhis-selâm, Yâ Resûlallâh (s.a.v)!” dedim. Bunun
üzerine Resûlullâh (s.a.v.) “Bana yaklaş” dedi. Ben de yaklaştım. Buyurdular
ki: “İşte Cibrîl, senin için diyor ki her aydan üç gün oruç tutsun. Birinci gün
için on bin sene, ikinci gün için otuz bin sene, üçüncü gün için de yüz bin
sene oruç tutmuşcasına sevâb yazılacaktır.” Ben:“Yâ Resûlallâh (s.a.v.), bu üç
gün orucu tutarsam bunun sevâbı yalnız bana mı mahsûs? Bütün insanlar bu orucu
tutarlarsa onlara bu sevâblar verilmeyecek mi?” dedim. Resûlullâh (s.a.v.): “Yâ
Alî! Allâhü Te‘âlâ bu sevâbları sana ve senin gibi bu oruçları tutanlara
verecektir.” buyurdular. Ben “Yâ Resûlallâh (s.a.v.)! Bu oruçlar ne zaman,
hangi günlerde tutulacaktır?” dedim. Buyurdular ki: “Bu günler arabî ayların on
üç, on dört ve on beşinci günleridir. Bu üç güne “eyyâm-ı bıyz” derler.” </p>

<p>Eyyâm-ı bıyz denmesinin sebebi: Hadîs-i
şerîfi Hz. Alî (k.v.)’den rivâyet eden Anter (r.a.): “Alî (k.v.)’den sordum:“Eyyâm-ı bıyz” ne demektir? Alî (k.v.) şöyle cevâb verdiler: “Hazret-i Âdem
aleyhisselâm yeryüzüne indiğinde güneşin harâretinden teni siyahlanmıştı.
Cibrîl (a.s.): “Ey Âdem, teninin beyaz olmasını arzu eder misin?” dedi. Âdem
(a.s.) “Evet!” dedi. Cibrîl (a.s.): “Öyle ise ayın on üç, on dört ve on beşinci
günleri oruç tut” dedi. Âdem (a.s.) on üçüncü günü oruç tuttu; teninin üçte
biri beyazlandı. On dördüncü günü oruç tuttu; teninin üçte biri daha
beyazlandı. On beşinci günü de oruç tutunca bütün vücûdu bembeyaz oldu. İşte
“eyyâm-ı bıyz” denmesinin sebebi budur.”</p>

<p><b>(Hz. Seyyid Abdü’l-kâdir-i Geylânî (k.s.),</b></p>

<p><b>Üç Aylar ve Faziletleri, 82.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>03 OCAK 2007</b></p>

<p><b>NİÇİN YARATILDIK?</b></p>

<p>“O hanginizin amelinin daha güzel olacağı
hususunda sizi imtihan etmek için gökleri ve yeri altı günde yarattı. Bundan
evvel ise arş, su üstünde idi. Andolsun ki, “ölümden sonra muhakkak yine
diriltileceksiniz” desen kâfir olanlar mutlaka, “Bu apaçık bir aldatmadan başka
bir şey değildir.” derler.” (Hûd s. 7) </p>

<p>“Sizin hanginizin amelinin daha güzel
olacağını imtihan etmek için” demek, sizi, imtihanınıza sebeb olacak kimselerin
muamelesine tâbi‘ tutup imtihan edecek, hanginizin amelinin en güzel olduğunu
ve kimin ihsan sahibi, kimin isâet (kötülük) ehli olduğunu meydana koyduktan
sonra sevab ve ikab (azâb) olarak size mücâzatta (karşılıkta) bulunacaktır.
Mahlûkatın halk olunmasından maksad-ı aksâ, onların Hakk’ın rızâsını kazanmak
yolunda en güzel amellere tevessül etmeleridir. Çirkin ve münker fiillerin
terkedilmesi de terakki için zarûrîdir. Amelden murad da, kalbin ve cevârihin
kendilerine mahsus amelleridir. Bu sebebden dolayı Resûlullâh (s.a.v.) bu
âyet-i celîleyi “Sizin hanginizin amelinin en güzel olacağını imtihan etmek
için” demek hanginizin niyetinin en güzel olup haramlardan titizlikle
kaçınacağını ve Allâh’a itaatte ne derece gayret göstereceğini imtihan etmek
için demektir, diye tefsir etmişlerdir.</p>

<p>Kalbin ve kalıbın kendilerine mahsus
amelleri vardır. Kalb, nasıl kalıbdan üstün ise onun ameli de kalıbın amelinden
üstündür. Ma‘rifetullah kazanılmadan sâlih amel işlemek mümkün olamayacağı
cihetle kullara vâcib olan bunun yolunu tutmaktır. Bunun nazarî yolu,
san‘atının incelikleri üzerinde tefekkür, amelî yolu ise O’nun emirlerini
tutmak, nehiylerinden kaçınmaktır. Çünkü emirleri ve nehiyleri anlamadan ibâdet
ve tâat olmaz.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Yunus ve Hud Sûreleri Tefsiri, 76-77.s.)</b></p>

<p>&nbsp;</p>

<p>&nbsp;</p>

<p>&nbsp;</p>

<p><b>04 OCAK 2007</b></p>

<p><b>ALLÂH (C.C.)'E ÎMÂN</b></p>

<p>Şübhesiz mahlûkların tâkat ve kudretleri
olmadığı halde Allâhü Te‘âlâ varlıkları yarattı. Zira mahlûklar zaîf ve
âcizdirler. </p>

<p>Allâh (c.c.)'ün birliğine inanan ümmet-i
Muhammed (s.a.v.)’in hepsi hakikî mü'mindir. Allâhü Te‘âlâ, onların yaratıcısı,
onları rızıklandırıcı ve onları hıfz edicidir. Çünkü Allâhü Te‘âlâ: “Allah öyle
bir Allah ki, sizi halk etti. Sonra sizi rızıklandırdı, sonra sizi öldürür.
Sonra diriltir ve sonra O'na (Allah'a) dönersiniz.” (Rûm
s. 40)</p>

<p>Kazanç te'min etmek helâldir. Ve helâlden
mal toplamak helâldir. Haramdan mal elde etmek haramdır.</p>

<p>İnsanlar üç sınıf üzeredir: </p>

<p>1- Îmânında ihlâslı mü'min, </p>

<p>2- Küfründe inâd eden kâfir ve </p>

<p>3- Îmânında iki yüzlü münâfıktır. </p>

<p>Ve Allâhü Te‘âlâ mü'mine ameli, kâfire
îmânı ve münâfıka ihlâsı farz kıldı. Zîrâ Allâhü Te‘âlâ:</p>

<p>“Ey insanlar! Rabbinizden korkun!” <b>(Hac s. 1)</b> buyurmuştur. Yâni, ey mü'minler itâat
edin, ey kâfirler imân edin ve ey münâfıklar ihlâslı olun, buyurmaktadır.</p>

<p>Kudret (iş yapma yetkisi), iş ile
beraberdir. Fiilden evvel kudret yoktur. Çünkü; eğer kudret işten evvel (kulun
işinden evvel) olsa, kul iş zamanında Allâhü Te‘âlâdan müstağnî olur. (Yani
Allâhü Te‘âlâya ihtiyacı olmadan işini görmesi lâzım gelir.) Zîrâ Allâhü
Te‘âlâ:</p>

<p>“Allah zengindir. Halbuki siz fakir ve
muhtaçsınız.” (Muhammed s. 38) buyurmuştur.</p>

<p>Eğer kudret işten sonra olmuş olsaydı,
işin mümkün olmaması lâzım gelirdi, sebebi ise, kudretsiz ve tâkatsiz işin
meydana gelmesi mümkün değildir.</p>

<p><b>(İmâm-ı
A‘zam (r.a.), </b></p>

<p><b>Müslümanlara
Vasiyeti, 29-31.s.)</b></p>

<p>&nbsp;</p>

<p><b>05 OCAK 2007</b></p>

<p>&nbsp;</p>

<p><b>KELİME-İ TEVHİD</b></p>

<p>“Bil ki, Allah’tan başka tapılacak hakikî
mâbud yoktur.” Sahih ve Kudsî bir Hadîs-i şerîfte Hz. Muhammed Mustafa
(s.a.v.): “Lâ ilâhe illâllah benim kalemdir. Kim bu kaleme girerse azâbımdan
emin olur.” buyurmaktadır.</p>

<p>Bu kelime senin kalb dairenin çevresinde
hisar olmazsa ve bu kelimenin rûhu, kalb dairesinin merkezini teşkil edip,
saltanatı senin nefsini, hevâ ve şeytanını o noktaya girmekten men‘ edemezse,
sen hisar dışında kalırsın. Böyle olunca, mücerred Lâ ilâhe illâllah demen ne
bir zerre ağırlığına, ne de bir sivrisinek kanadına denk gelir.</p>

<p>Eğer nasîbin bu kelimenin rûhu ve ma‘nâsı
ise “İşte Allah, îmânı bunların kalblerine yazmış ve kendi tarafından bir nur
ile onları desteklemiştir” (Hucurât s.13)
meâlindeki âyette belirtildiği gibi, “Allah'a ve Peygambere itâat edenler var
ya; işte onlar Allah'ın nimetine eriştirdiği Peygamberler, dosdoğru olanlar,
şehîdler ve iyilerle beraberdirler. Onlar ne iyi arkadaştırlar! Bu büyük nîmet
Allâh (c.c.)'dendir. Bilen olarak Allâh (c.c.) yeter.”</p>

<p>Yok eğer nasîbin sade dilin lâklâkasından
ibâretse (Bedeviler “inandık” dediler, de ki; “inanmadınız, bari islâm olduk
deyiniz; imân henüz kalblerinize girip yerleşmedi. Eğer Allâh (c.c.)'e ve
Peygamber (s.a.v.)’ine itaat ederseniz, işlediklerinizden bir şey eksiltmez.
Doğrusu Allâh (c.c.) bağışlar, merhamet eder.) âyet-i kerîmesinde olduğu gibi,
o, münafıkların reîsi Abdullah bin Übey bin Kâ'b bin Selûl'ün ve yüz bin
münâfıkın nasîbidir. Kur'ân-ı Kerîm'de buyuruluyor ki: “Münafıklar sana gelince
(Senin şüphesiz Allâh (c.c.)'ün Peygamber (s.a.v.)’i olduğuna şahâdet ederiz)
derler. Allah, senin kendisinin Peygamberi olduğunu, bununla beraber Allah
münafıkların yalancı olduklarını da bilir.” Böyle olunca, sen artık dünya ve
âhireti hüsrâna giden kimselerden olursun. “Şüphesiz mü nâfıklar cehennemin en
alt tabakasındadırlar. Onlara bir yardımcı da bulamayacaksın.” (Nisâ s. 145) </p>

<p><b>(Huccetü’l
İslâm İmâm-ı Gazâlî (rh.a.), </b></p>

<p><b>Kelime-i
Tevhid Kal‘ası, 4.s.)</b></p>

<p><b>&nbsp;</b></p>

<p><b>06 OCAK 2007</b></p>

<p><b>HAKÎKÎ ÎMÂN</b></p>

<p>“Lâ ilâhe illallâh” dediğin zaman, bu
yalnız dilinde kalıyor, kalbinde hiçbir semeresi olmuyorsa, sen münâfıksın!
Eğer bunun meskeni dil değil kalb oluyorsa, sen mü'minsin! Meskeniyet rûh
oluyorsa, sen âşıksın. Ve eğer sırrın buna mesken oluyorsa, sen mükâşifsin!</p>

<p>Birinci îmân, avamın îmânıdır. İkincisi
havassın îmânıdır. Üçüncüsü havâss-ı havassın îmânıdır. Bu itibarla, birincisi
mücerred doğru bir sözün semeresidir. İkincisi basiretin semeresi ve kalbin
inşirahıdır. Üçüncüsü mükâşefe ve müşâhedenin meyvasıdır.</p>

<p>Sakın yalnız dilinle müslüman olma! Çünkü
bu kelime (lâ ilâhe illallâh) Kıyâmet pazarında senin aleyhinde şahitlik edip
şöyle çağıracak: “Rabbim, ben bu adama şu kadar sene arkadaşlık ettim; fakat
hiç bir zaman hakkımı itiraf etmedi ve bana saygı göstermedi.”</p>

<p>Demek ki bu kelime ya senin lehinde veya
aleyhinde şahâdet edecektir. Eğer Âlem-i fazl'den isen lehinde, Âlem-i Adl'den
isen, aleyhinde şâhidlik yapacak. Yâni Âlem-i fazl, cennete girinceye kadar
onlara saygı ve ihtiramla tanıklık eder. Âlem-i adl, cehenneme girinceye kadar onlar
aleyhinde ne varsa söyler.</p>

<p>Kuran'ı Kerîm'de buna işaret edilerek
deniliyor ki: “İnsanların bir takımı cennete, bir takımı da çılgın alevli
cehenneme girer.” (Şûrâ s. 7)</p>

<p>Şahâdet kelimesinin evveli küfür, sonu
îmândır. Alem-i adl yalnız “Lâ ilâhe” ile kalıp küfre düştüler. Onlara denildi
ki: “Bu yerde kalmayın, ikinci konağa geçin!”</p>

<p>Kur'ân-ı Kerîm'de: “Ey îmân edenler!
Allah'a, peygamberine, peygamberine indirdiği Kitâb'a ve daha önce indirdiği
Kitâb’a inanın. Kim Allah'ı, meleklerini, kitablarını, peygamberlerini ve
âhiret gününü inkâr ederse, şüphesiz derin bir sapıklığa dalmıştır.” (Nisâ s. 136)</p>

<p>Âlem-i fazl ise, ikinci konağa (illâllah)
menziline geçti. Onlara denildi ki: “Peygamber ve mü'minler, ona Rabbinden
indirilene inandı. Hepsi Allah'a, meleklerine, Kitablarına, peygamberlerine
îmân etti.” (Bakara s. 285)</p>

<p><b>(İmâm-ı Gazalî (rh.a.), Kelime-i Tevhid
Kal'ası, 8-9.s.)</b></p>

<p>&nbsp;</p>

<p><b>07 OCAK 2007</b></p>

<p><b>ALLÂHÜ EKBER'İN MA‘NÂSI</b></p>

<p>Bir derviş bulunduğu mecliste Allâhü ekber
dedi. Bâyezid-i Bestâmî (k.s.) Hazretleri ona sordu:</p>

<p>- Derviş, Allâhü ekber'in ma‘nâsı nedir?</p>

<p>- Kendisinden başka her şeyden büyüktür,
ma‘nâsını anlıyorum, diye cevâb verince, Bâyezid Hazretleri dedi ki:</p>

<p>- Yazıklar olsun sana! Bu yorumla Allâh'ı
tahdid etmiş oluyorsun. Onunla birlikte bir şey var mı ki o ondan büyük
sayılsın? Derviş bocaladı ve sordu:</p>

<p>- O halde siz lutfedip söyleyin sözün
ma‘nâsını..</p>

<p>Bâyezid-i Bestâmî (k.s.) ona:</p>

<p>- Dinle beni derviş! İnsanlarla kıyas
edilmekten, kıyas altına girmekten, idrâk edilmekten çok büyüktür. Kıyas,
düşünce ve idrâk kapsamına girmez. İşte Allâhü ekber'in ma‘nâsı budur.</p>

<p>Rivâyete göre: Bâyezid-i Bestâmî
Hazretleri bir mescidde cemaatle namâz kıldıktan sonra bir müddet mescidde
oturmayı arzuladı. Halk dağıldıktan sonra mescidin imâmı ona yaklaşarak:</p>

<p>- Efendi hazretleri! Yiyeceğinizi nereden
te'min ediyorsunuz ve karnınızı nereden doyuruyorsunuz? Diye sordu. Bâyezid
Hazretleri ona: </p>

<p>- Biraz sabret, önce şu senin arkanda
kıldığım namâzı iade edeyim. Çünkü Allâh'ın büyüklüğünü ve Rezzak sıfatını
bilmeyen bir imâmın arkasında namâz kılmak câiz değildir!</p>

<p>Namâza Allâhü ekber ile başlarken
ellerimizi kaldırıyoruz. Bununla, Allâh'tan başka her şeyi kalbimizden
çıkardığımızı ve kendimizi tamâmen O'nun yüce huzûruna verdiğimizi, dıştan
ilgimizi kestiğimizi ifâde ediyoruz. Ellerimizle birlikte kalbimizi de Allâh'a
yükseltebiliyorsak, cidden tekbîr getirmiş sayılırız. Nitekim bir adam Bâyezid
Hazretleri'ne sordu: “Namâzda elleri kaldırmak nedir?” “Resûlullâh (s.a.v.)
Efendimizin sünnetidir.” “Fakat sen kalbini de Allâh'ın huzûruna yükseltmeye
gayret et. Çünkü böyle yapman daha iyi olur!.” cevâbını verdi.</p>

<p><b>(Ekrem Sağıroğlu, Bâyezid-i Bestâmî (k.s.))</b></p>

<p><b>08 OCAK 2007</b></p>

<p><b>SEMÂVÎ DİNLER TEVHİD ESÂSINA </b></p>

<p><b>DAYALIDIR VE (ÎDDİA EDİLDİĞİ GİBİ)</b></p>

<p><b>İLK İNSANLAR VAHŞÎ DEĞİLDİ</b></p>

<p>Peygamberler (a.s.) tarafından tebliğ edilen
dinler, tevhid esasına dayalıdır. Beşeriyetin ilk dini de tevhid ve tenzih
inancı üzerine kurulmuştur. İnsanoğlunun ilk babası Hazreti Adem (a.s.) da
Allâhü Te‘âlânın yanında kadri yüce bir Peygamberdir. O, Yüce Rabbinden aldığı
vahyi kendi çocuklarına ve torunlarına tebliğ etmiştir. Ancak o büyük
Peygamberin vefatından sonra ilerleyen zaman içerisinde cehâlet karanlığı baş
göstermiş, zaman ilerledikçe karanlık kesifleşmiştir.</p>

<p>Özellikle bugün iddia edildiği kadar,
insanların ilk yaratılışlarında mutlak bir vahşet ve cehâlet içerisinde
oldukları düşüncesini kabul etmemiz asla doğru bir düşünce değildir. Böyle bir
varsayımı kabul etmek, başta semâvî kitapların tamamının açık ifadelerine ters
düşmekle birlikte, lisan ilminin verilerine de aykırıdır. Zira bu bilgiler bize
gösteriyor ki, bu kavimler ibtidai bir medeniyete sahip oldukları halde,
sonradan ayrılarak vahşet haline dönmüşlerdir. Amerika'nın kuzeyindeki eski
Meksikalı halkın medeniyetlerini gösteren eserler elde edildiği gibi,
Amerika'nın güneyindeki Peruluların dahi medeniyetlerini ispatlayacak eserler
elde edilmiştir. Bunların Hint veyahut da Çin kavimlerinden olduklarını
gösteren bir hayli eserler mevcuttur. Bununla beraber sonradan Amerika
keşfedildiği zaman halkı vahşet halinde bulunmuştur. Buna benzer daha bir çok
deliller ve tarihi gerçekler gösteriyor ki, mutlak bir vahşet iddiası doğru
değildir. Bulunan tarih öncesi eserler gösteriyor ki, onların da kendilerine
özgü medeniyetleri mevcut idi.</p>

<p><b>(Mehmed Çağlayan, Ehl-i Sünnet ve Akaidi, 25.s.)</b></p>

<p>&nbsp;</p>

<p>&nbsp;</p>

<p><b>09 OCAK 2007</b></p>

<p><b>ALLÂH RESÛLÜ (S.A.V.)’İN</b></p>

<p><b>EZD HEYETİNE TAVSİYESİ</b></p>

<p>Bunlar, Sebe oğlu Kehlân evlâdından Gavs
oğlu Ezd'e mensub yedi kişi idi. Peygamber (s.a.v.) Efendimizin yanına
geldiklerinde O (s.a.v.), durum ve davranışlarını pek beğendi ve neler yaptıklarını
sordu: “Mü'miniz.” dediler. Resûlullah (s.a.v.) Efendimiz, gülümseyerek: “Her
sözün bir hakîkati, bir anlamı olur, sizin sözünüz ve îmânınız neden
ibarettir?” diye buyurdu, açıkladılar: “Onbeş hasletten (huydan) ibârettir ki,
bize gönderdiğiniz adamlar, beşine îman etmemizi, beşiyle de amel etmemizi
emrettiler, öteki beşi de Müslüman olmadan evvel cahillikte uyguladığımız
huylardır, onlardan beğenmediğinizi bildirirseniz hemen bırakırız.” dediler.
Sonra şu konuşma geçti:</p>

<p>Resûlullâh (s.a.v.): Adamlarımın
inanmanızı istediği beş şey nedir?</p>

<p>Kavim: Allah'a, meleklerine, kitaplarına,
peygamberlerine, âhiret gününe inanmak.</p>

<p>Resûlullah (s.a.v.): Yapmanızı
bildirdikleri şeyler neler?</p>

<p>Kavim: Kelime-i şahâdet getirmek, beş
vakit namaz kılmak, zekât vermek, ramazanda oruç tutmak, gücü yetince
haccetmek.</p>

<p>Resûlullah (s.a.v.): Bilgisizlikten berî
bulunan huylarınız neler?</p>

<p>Kavim: Hoşlukta şükür, sıkıntıda sabır,
Allah'ın kazasını hoşlukla karşılama, savaşta doğruluk ve dayanıklılık
göstermek, düşmana şamata yapmayı bırakmak.</p>

<p>Resûlullah (s.a.v.): Hikmetli ve bilgili
adamlarmış, fıkıh bilgisini öyle anlamışlar ki, bunu ortaya koyanlara insanın
Peygamber diyeceği gelir... Beş de ben ekleyeyim yirmi haslet olsun:Yiyemeyeceğiniz şeyleri toplamayınız, oturmayacağınız evleri yapmayınız, yarın
bırakıp gideceğiniz şeyler için birbirinizle uğraşmayınız, kendisine
döneceğiniz, karşısına çıkacağınız Rabbinizden korkunuz, yöneleceğiniz, sürekli
bulunacağınız şeylere düşkün olunuz.</p>

<p>Bundan sonra Ezd topluluğu yurtlarına
döndüler ve Resûlullâh (s.a.v.) Efendimizin öğütlerini ezberleyip gereği gibi
yaptılar.</p>

<p><b>(Abdullah Âtıf Tüzüner, Siretü'n-Nebî
(s.a.v.), 272.s.)</b></p>

<p>&nbsp;</p>

<p><b>10 OCAK 2007</b></p>

<p><b>ALLÂH KATINDA MAKBÛL DİN,</b></p>

<p><b>BÜTÜN
PEYGAMBERLERİN DÎNİ: İSLÂMDIR</b></p>

<p>Kur'an-ı Kerîm’de açıklandığına göre:Allâh (c.c.) katında makbul din, İslâm dînidir.</p>

<p>İnsanların, ilk zamanlardan beri
tuttukları, bağlandıkları tek ve umûmî din de, İslâm dîni, Tevhid dînidir.
Bütün peygamberler, İslâm dîninin esaslarını tebliğe çalışmışlar, bu dinde can
vermiş, can vermeyi özlemişlerdir.</p>

<p>Adem (a.s.)'dan sonra, Ebu’l-beşer olan,
başka bir deyişle Tufan’dan sonra (İkinci Adem Baba) diye tanınan Nuh (a.s.),
müslümandı.</p>

<p>Peygamberler atası İbrahim (a.s.) da,
O’nun oğulları ve torunları da, Müslüman idi.</p>

<p>Yusuf (a.s.) da, Cenâb-ı Allâh'a &quot;...
Benim canımı, Müslüman olarak al... &quot; diye duâ etmiştir.</p>

<p>Musa (a.s.)’ın, Firavun'u davet ettiği din
de, İslâm dîni idi. Bunu, hem Musa (a.s.), hem Firavun'un îman ve ihtida eden
sihirbazları ve hatta bizzat Firavun bile ikrar ve ifâde etmiştir.</p>

<p>Musa (a.s.)’dan sonra, İsrailoğullarına
Peygamber olarak gönderilen Îsâ (a.s.) da, Müslümanlık ve Tevhid akidesini
tebliğ etmiş: &quot;Şüphe yok ki, Allâh (c.c.), benim de Rabbim, sizin de
Rabbinizdir. Öyle ise, Ona ibadet ediniz! İşte, doğru yol budur!&quot; demiş,
onlardan, küfür ve inkar taştığını hissedince de “Allâh'a doğru giden yolda,
bana yardım edecekler kimdir?” dediği zaman, Havarileri de “Biziz Allâh'ın
yardımcıları! Allâh'a, inandık. Sen de, ey Îsâ! Şahid ol ki, biz, muhakkak
Müslümanlarız!” demişlerdir.</p>

<p>“(İnsanları) Allâh'a (îman ve ibâdete)
davet edenden, kendisi de iyi amel (ve hareketler)de bulunandan ve ben
Müslümanlardanım diyenden daha güzel sözlü kim olabilir.” (Fussilet s. 33)</p>

<p><b>(M. Asım Köksal, Peygamberler Tarihi, 22.s.)</b></p>

<p><b>&nbsp;</b></p>

<p><b>&nbsp;</b></p>

<p><b>11 OCAK 2007</b></p>

<p><b>TASDİK VE İNKÂR BAKIMINDAN </b></p>

<p><b>İNSANLAR ÜÇ KISIMDIR</b></p>

<p>Kur'ân-ı Kerim ile Peygamber (s.a.v.)
Efendimizin beyanatından anlaşılacağına göre, îmân bakımından insanlar üç
kısımdır:</p>

<p>a) Mü'min, b) Kâfir, c) Münâfık. İslâm'ın
îmân ve i'tikad esaslarını gerçekten kabul ve tasdik edenler, gerçekten mü'min
ve Müslümandır. Bu esasları kabul etmeyenler, yani Allâh'ın birliğine ve
Hazret-i Muhammed (s.a.v.)’in Peygamberliğine inanmayanlara kâfir denir.
Allâh'ın birliğini ve Hazret-i Muhammed (s.a.v.)'in Peygamberliğini kabul
ettiklerini söyleyerek gerçekten Müslüman olanlar arasında göründükleri, biz
de, Müslümanız dedikleri halde, kalpleriyle inanmayanlara münafık denir ki içi
başka, dışı başka, sözü özüne uygun değil demektir. Bunlar, kâfirlerden de
kötüdür.</p>

<p><b>İSLAM DÎNİNE
GİRMEK İSTEYEN  </b></p>

<p><b>BİR İNSANA
NE YAPMALIDIR?</b></p>

<p>Binâenaleyh, Müslüman soyundan gelmemiş
olan bir adam Müslüman olmayı arzu ederse “Allâh'ın birliğine, O'ndan başka
tapılacak olmadığına ve Hz. Muhammed (s.a.v.)'in Peygamber olduğuna imân
etmesi, bunu kabul ve tasdîk eylemesi” îcâb eder. Müslümanlık dâiresine girmesi
için bu kadarı kâfidir. Ona başka bir merasim de lâzım değildir. Bu iki esası
kabul eden bir insan mü'mindir. (Bu da kelime-i şahâdet getirmekle olur.)</p>

<p>Ancak bu îmân ve tasdikini şöylece
açıklarsa daha iyidir: “Ben İslâm dîninden başka her dinden uzaklaştım. Ben
Allâh'ın Birliğine, Meleklerine, Kitaplarına, Peygamberlerine, Hz. Muhammed
(s.a.v.)’in Allâh'ın kulu ve Peygamberi olup, O (s.a.v.)'in Peygamberliğinin
umumi olduğuna ve Hz. Îsâ (a.s.)'ın da diğer peygamberler gibi sâdece Allâh'ın
kulu ve Peygamberi olduğuna, âhiret gününe, kaza ve kadere, hayır ve şer, her
şey Allâh'ın yaratması ile vukûa geldiğine inandım ve îmân ettim.”</p>

<p>Bundan sonra tepeden tırnağa kadar
bedenini yıkamak suretiyle bir temizlik yapması ve İslâm'ın diğer hükümlerini
de yavaş yavaş öğrenmesi tavsiye olunur.</p>

<p><b>(Ahmed Hamdi Akseki, İslâm Dîni, 60-61.s.)</b></p>

<p>&nbsp;</p>

<p>&nbsp;</p>

<p><b>12 OCAK 2007</b></p>

<p><b>DÎNİ AÇIKLAYAN HZ. PEYGAMBER (S.A.V.)’DİR</b></p>

<p>Kur‘an-ı Kerîm’in açıklaması sünnetten
aranır. Resûlullâh (s.a.v.) Efendimiz İslam şeriatini ve onun temeli olan
Kur'an-ı açıklamamış olsaydı, mukaddes kitabımız mücmel (öz) olarak kalacaktı
ve emrolunan bir çok dînî vecibelerin mahiyet ve keyfiyetleri bilinmeyecekti.</p>

<p>Allame Seyyid Abdulvehhab eş-Şa‘rânî
(r.a.), Şeyh Zekeriyya el-Ensârî (r.a.)’den şöyle nakl ediyor: &quot;Eğer
Resûlullâh (s.a.v.)’in ve müçtehid ulemanın Kur'an ve sünnette bulunan
mücmelleri (kısa ve az sözle anlatılanları) açıklamaları olmasaydı, bizim
hiçbir şeye gücümüz yetmeyecekti. Resûlullâh (s.a.v.) Efendimizin sünneti ile
taharetin hükmünü öğretmemiş olsaydı, biz onun keyfiyeti hakkında bir bilgiye
sahip olamayacaktık. Keza farz ve nafile namazlarının şeklini ve rekatlarını,
orucun, haccın, zekatın şeklini, nisabını, şartlarını, farzlarını ve
sünnetlerini bilemeyecektik. Keza sünnetin açıklaması olmasaydı, Kur'an-ı
Kerim'in mücmelini bilmemize imkan olmayacaktı.&quot;</p>

<p>Ebû Râfî (r.a.) Resûlullâh (s.a.v.)
Efendimizden söyle rivayet eder: &quot;İçinizden hiç birisini koltuğuna
yaslanmış bir vaziyette iken, kendisine, benim emir ve nehiylerimden biri
ulaştırıldığında ‘Başkasını bilmem, biz Allâhü Te‘âlânın kitabında gördüğümüze
uyarız’ dediğini sakın görmeyeyim. Böylelerine yaklaşmayın ve onlarla dostluk
kurmayın.&quot;</p>

<p>Ebû Hureyre (r.a.) Resûlullâh (s.a.v.)
Efendimizden rivayet ediyor, Resûlullâh (s.a.v.) Efendimiz buyurmuşlardır ki:“Size bir şeyi emrettiğim zaman gücünüz yettiği müddetçe onu yapın. Size
yasakladığım şeyden de muhakkak sakının.”</p>

<p>Peygambere itaat, Allâh'ın emrine
itaattir. Ona itaat etmemek ve emirlerini dinlememek; Allâh'a isyandır ve onun
emirlerini dinlememektir. Unutmamak lazımdır ki, Peygamber (s.a.v.) yalnız
konuşan ve öğüt veren bir vaiz değildir. Din, hayatın pratik düzenidir. Hayatın
maddi ve manevi cephesini düzenleyecek ve gerçekleştirecek bir peygamberin
yaptırım gücüne sahip olması lazımdır.</p>

<p><b>(Mehmed Çağlayan, Ehl-i Sünnet ve Akâidi,
14-16.s.)</b></p>

<p><b>&nbsp;</b></p>

<p><b>&nbsp;</b></p>

<p><b>13 OCAK 2007</b></p>

<p><b>YEMEK DUÂSI</b></p>

<p>El-hamdü li’llâh el-hamdü li’llâh ellezî
et‘amenâ ve sekânâ ve ce‘alenâ mine’l-müslimîne.</p>

<p>Allâhümma’ğfir ve’rhâm va’hfez
sâhibe’t-ta‘âmi ve’l-âkilîn ve li-men sa‘â fîhi ve li-cemî‘i’l-mü’minîne
ve’l-mü’minât, ve’l-müslimîne ve’l-müslimât el-ahyâu minhüm ve’l-emvât
bi-rahmetike yâ erhame’r-rahimîne.</p>

<p>Allâhümme nevvîr kulûbenâ bi-envâri
muhabbetike ve zikrike yâ zê’l-celâli ve’l-ikrâmi.</p>

<p>Allâhümme ahyinâ hayaten tayyibeten
bi’s-sıhhati ve’s-selâmeti ve’l-‘afve ve’l-‘âfiyete fî’d-dîni ve’d-dünyâ
ve’l-âhireti. İnneke ‘alâ külli şey’in kâdîrin.</p>

<p>Allâhümme innâ nes’elüke tamâmen ni‘meti
ve devâme’l-‘âfiyeti ve’rzüknâ hüsne’l-hâtimeti. Allâhümme zid ve lâ-tenkus
bi-hurmeti’n-nebîyyî sallâ’llâhu ‘aleyhi ve sellem ve bi-hurmeti sirri
sûreti’l-fâtiha.</p>

<p><b>ABDEST DUÂSI</b></p>

<p>Abdest aldıktan sonra şu duâyı okumak
müstehabbdır.</p>

<p>Sübhâna’llâh, ve’l-hamdü li’llâh,
e’stağfiru’llâh, ve eşhedü en lâ-ilâhe illâ’llâhu vahdehu lâ-şerîke lehu ve
eşhedü enne Muhammeden ‘abduhu ve resûlühu. Ya‘nî: Sübhânsın Allâhım, hamd
sanadır. Senden başka ilâh olmadığına şahâdet ederim. Sana istiğfâr eder, Sana
tevbe ederim. Muhammed (s.a.v.)’in senin kulun ve Resûlün olduğuna şahâdet
ederim.” Bu duânın çok fazîletli olduğu rivâyet edilmiştir.</p>

<p>İbn-i Mes‘ûd (r.a.), Resûlullâh (s.a.v.)
Efendimizin şöyle buyurduklarını rivâyet etti: Eşhedü en lâ-ilâhe illâ’llâhu
vahdehu lâ-şerîke lehu ve eşhedü enne Muhammeden ‘abduhu ve resûlühu. Ya‘nî:“Abdest alan biriniz şöyle desin: Şahâdet ederim ki Allâh’tan başka ilâh yoktur
ve Muhammed (s.a.v.) Allâh’ın kulu ve Resûlüdür. Ve bundan sonra salavât
okusun. Böyle yapan kimseye rahmet kapıları açılır.”</p>

<p>Abdest alan kimsenin, kendisini tamâmen
abdeste vermesi ve hiçbir söz konuşmaması gerekir; zîrâ abdestle Rabbini
ziyâreti murâd etmektedir.</p>

<p><b>(Fakîh Ebû’l-Leys es-Semerkandî (r.h.),</b></p>

<p><b>Bustânu’l-‘Ârifîn, 838.s.)</b></p>

<p><b>14 OCAK 2007</b></p>

<p><b>KADIN HANGİ DURUMDA İLİM ÖĞRENEBİLİR?</b></p>

<p>İslâm dîninde ilmin kıymeti pek büyüktür.
İlim bir nurdur, bir hayattır, bir cemiyetin yaşamasına ve yükselmesine
sebebdir. Cahillik ise, bir karanılıktır, bir ölüm, bir felakettir.</p>

<p>Resûl-i Ekrem (s.a.v.) Efendimiz, Lokman
Hekîm'in oğluna şöyle bir öğüt vermiş olduğunu buyurmuştur: “Yavrum! Âlimlerin
meclisine devam et, hakîmlerin sözlerini dinle. Çünkü Yüce Allâh (c.c.)
yeryüzünü çisinti ile dirilttiği gibi, ölü bir kalbi de şübhesiz hikmet nûru
ile diriltir.”</p>

<p>İslâmda her meslek sahibi için, o meslekle
ilgili dînî meseleleri bilmek bir farzdır, önemli bir görevdir. Ticaretle
uğraşacak kimselerin ticaretle ilgili helal ve haram gibi işleri önce
öğrenmeleri gerekir. Böylece yapacakları işlemlerde dîne aykırı bir şey
bulunmamış olur.</p>

<p>İslâm kadınları, abdest, namaz ve oruç
gibi dinle ilgili bir kısım meseleleri ya kocaları ve mahremleri aracılığı ile
öğrenir veya kocalarının izni ile ara sıra bir ilim meclisine giderek öğrenmeye
çalışırlar. Fakat kocalarının rızası olmadıkça bir ilim meclisine çıkıp
gidemezler. Ancak bir kadına dinle ilgili bir meseleyi öğretmek gereği yüz gösterirse,
bakılır: Eğer kocası bu meseleyi çözer veya ehlinden öğrenip kendisine
bildirirse maksad elde edilmiş olur. Fakat kocası bunu çözemez ve sorup
öğrenmekten çekinirse, kadın o meseleyi gidip ehlinden öğrenmek yetkisine
sahibdir. Yeter ki o kadın, İslâm âdâbına uygun hareket etmiş olsun.</p>

<p>İlim alanında hakka yardım için, bir
hakkın açıklanmasını ortaya çıkarmak için, ilim üzerinde bilgilerin artmasını
sağlamak için yapılan karşılıklı görüşmeler ve münazaralar câizdir. Bunlar
ibadetten sayılır. Fakat bir müslümanı aşağı düşürmek ve mahcub etmek için, bir
mala veya bir rütbeye kavuşmak için yapılacak etkili ve fazla konuşmalar ve
tenkidler haramdır, İslâm ahlâkına aykırıdır.</p>

<p><b>(Ömer Nasûhî Bilmen, Büyük İslam İlmihâli,
437.s.)</b></p>

<p>&nbsp;</p>

<p><b>15 OCAK 2007</b></p>

<p><b>KİBİR</b></p>

<p>Kibirlinin hasmı Allâh’tır.</p>

<p>“Allâh büyüklük taslayan her zorbanın
kalbini mühürler.” (Mü’min s. 35)  “O, büyüklük
taslayanları sevmez.” (Nahl s. 23) “Andolsun
ki, kendi kendilerine büyüklenmişler, azgınlıkta pek ileri gitmişlerdir.” (Furkan s. 21) Kibri zemmeden ayetler pek çoktur.
Resûl-i Ekrem (s.a.v.) şöyle buyurmuşlardır: “Kalbinde hardal tanesi kadar
kibir bulunan cennete giremez. Kalbinde hardal tanesi kadar imanı olan
cehenneme giremez.” (Müslim)</p>

<p>Yine Resûl-i Ekrem (s.a.v.) şöyle
buyurmuşlardır: “Kul kendini beğenmek sûretiyle cebbarlardan yazılır da onlara
isabet eden azabdan kendisine de isabet eder.” (Tirmizi)</p>

<p>Kibir başkasından kendisini üstün
görmektir. Kibir üç şey’in birleşmesinden meydana gelir. Bunlar da kendisini
bir mevki‘de görür, başkasını da bir mevki‘de farzeder. Ondan sonra kendi
mekîini ondan üstün görür. İşte bunlardan kibir ahlâkı doğar.</p>

<p>İlim, nefsini ve Rabbini bilmesidir. Kibri
yok etmek için bu iki şeyi bilmek yeter. Kul kendisini bildiği zaman, her
şeyden aşağı ve her şeyden mahrum olduğunu anlar. Bu anlayışta olana yaraşan,
tevâzu‘dur. Kul Rabbini de bildiği takdirde, kibriyalık ve azametin yalnız
O’nun şanı olduğunu idrak eder, anlar.</p>

<p>Amel ile tedavisine gelince; hakkı itiraf ağırlığını
kendine kabul ettirmek, dili ile acziyetini izhar edip (gösterip) bilenlere
teşekkür etmek, öğrettiği için memnuniyetini ifade etmek, zekâ ve ilmini takdir
eder mahiyette konuşmak, emsal ve akranları ile meclislere gidip yolda onları
öne geçirmek ve meclislerde arkada oturmak, yoksulların davetine katılmak,
arkadaş ve yakınlarının işleri için sokağa çıkmak, kendisinin ve arkadaşlarının
eşyalarını bizzat kendisinin sokaktan eve taşımakla mümkün olur.</p>

<p>Diğer bir Hadîs-i şerîfte: “Ben ancak bir
kulum, yer üzerinde yemek yerim, sof giyerim, deve sağar ve okşarım.
Parmaklarımı sıyırırım, kölelerin dahi davetine giderim. Sünnetimden, benim
davranışlarımdan yüz çeviren benden değildir.” (Beyhakî)
buyrulmuştur.</p>

<p><b>(Hüccetü'l İslâm İmâm-ı Gazâli (rh.a.),</b></p>

<p><b>İhyâ-u Ulumi'd-dîn, 3.c., 718-787.s.)</b></p>

<p>&nbsp;</p>

<p>&nbsp;</p>

<p><b>16 OCAK 2007</b></p>

<p><b>ÎMÂNIN SAHİH VE KABULE ŞAYAN OLMASI İÇİN ÜÇ
ŞARTIN BULUNMASI LAZIMDIR</b></p>

<p>A) İmân, yeis hâlinde olmamalı, meselâ:Müslüman olmayan bir adam, son nefesinde azabını görür ve ondan sonra îmân
etmeye kalkarsa, onun îmânı makbul değildir. </p>

<p>B) Mü'min, inkâr ve tekzibe alâmet olan
şeylerden birini yapmamalıdır. Meselâ: Allâhü Te‘âlâyı ve bütün Peygamberleri
tasdîk edip de, Hazret-i Muhammed (s.a.v.)'in Peygamberliğine inanmayan, yâhud
farz olduğu kesin olarak belli olan bir hükmü (Meselâ, namazın farz olduğunu)
kendi ihtiyariyle inkâr eden bir kimseye mü'min nazarıyla bakılamaz.</p>

<p>C) Dînî hükümlerin hepsinin güzel olduğunu
kabul edip hiçbirinin ifâsında inat ve kibirlilik yapmamalıdır. Meselâ: Bir
adam namaz ve oruç gibi ibâdetlerden birini güzel görmez ve beğenmezse, yâhud
sırf Allâh'ın emirlerini yapmamak kasdiyle dînî bir vazifeyi yapmaz veyâhud
Allâh'ın yasak ettiğini bildiği halde, inadına haram olan bir şeyi irtikâb
ederse (işlerse), o adam îmanını kaybeder, mü'min sayılmaz.</p>

<p>Bir insan için, sarsılmaz bir îmân kadar
kıymetli bir şey yoktur. İnsanı dünyâda da, âhirette de saadete kavuşturacak
olan ancak böyle bir îmândır. Fakat îmânın insanı âhiret saadetine
ulaştırabilmesi için ömrünün son dakikasına kadar onu kaçırmamak şarttır,
îmânını ömrünün son dakikasına, nefesi tükeninceye kadar muhafaza edemeyen
kimseye evvelki îmânı fayda vermez. Bunun içindir ki, insan, nasıl tertemiz bir
Müslüman olarak doğarsa, hayâtının sonuna kadar da öylece Müslüman yaşamaya ve
Müslüman olarak ölmeye çalışmalıdır. Dînine, îmânına zarar verecek sözlerde ve
hareketlerde bulunmamalıdır. Harâmı harâm, helâlı helâl bilmeli, Kur'ân-ı
Kerîme saygı ve ta'zim göstermeli, bâzı câhillerin yaptıkları gibi dîne, îmâna
söğmemelidir. Beşeriyet iktizâsı, ağzından kötü bir lâkırdı çıkarsa hemen
pişman olarak tövbe ve istiğfar etmeli, Allâh (c.c.)'den af dilemelidir.</p>

<p><b>(Ahmed Hamdi Akseki, İslâm Dîni, 59-60.s.)</b></p>

<p>&nbsp;</p>

<p><b>17 OCAK 2007</b></p>

<p><b>ŞİFÂ DUÂLARI (1)</b></p>

<p>Bi-smi’llâhi’r-rahmâni’r-rahîm</p>

<p>Bi-smi’llâhi arkîke, allâhu yeşfîke, ezhibi’l-be’se,
rabbe’n-nâsi, ve’şfi, ente’ş-şâfî, lâ-şifâe illâ şifâuke, şifâen lâ-yuğâdiru
sekamen. Âmîn. Bi-rahmetike yâ erhame’r-râhimîne. Min külli şey’in yü’zîke ve
min külli ‘aynin ve hâsidin, allâhu yeşfîke.</p>

<p><b>&nbsp;</b></p>

<p><b>ŞİFÂ DUÂLARI (2)</b></p>

<p>Bi-smi’llâhi’r-rahmâni’r-rahîm</p>

<p>Bi-hakki enzelnâhu ve bi-hakki nezele,
ezhibi’l-be’se rabbe’n-nâsi ‘annî, işfi ente’ş-şâfî lâ-şifâe illâ şifâuke işfi
şifâen.</p>

<p><b>&nbsp;</b></p>

<p><b>ŞİFÂ ÂYETLERİ</b></p>

<p>Îkâz: Şifâ âyetleri, sabah ve akşam
yedişer def‘a okunacaktır.</p>

<p>Bi-smi’llâhi’r-rahmâni’r-rahîm</p>

<p>Ve yeşfi sudûre kavmin mü’minîne. (Tevbe s. 14)</p>

<p>Ve şifâun li-mâ fî’s-sudûr. (Yûnus s. 57)</p>

<p>Yahrucu min butûnihâ şarâbun muhtelifun
elvênuhu fîhi şifâun li’n-nâsi. (Nahl s. 69)</p>

<p>Ve nünezzilü mine’l-kur’âni mâ hüve şifâun
ve rahmetün li’l-mü’minîne. (İsrâ s. 82.)</p>

<p>Ve izâ maridtü fe-hüve yeşfîni. (Şuarâ s. 80)</p>

<p>Kul hüve li’llezîne âmenû hüden ve şifâen.
(Fussilet s. 44)</p>

<p><b>&nbsp;</b></p>

<p><b>HİCRÎ SENENİN SON GECESİ OKUNACAK DUA</b></p>

<p>Bi-smi’llâhi’r-rahmâni’r-rahîm</p>

<p>Ve sallâllahü alâ seyyidinâ Muhammedin ve
âlihî ve sahbihî ve sellim. Allâhümme mâ ‘amiltü fi hâzihisseneti mimmâ
neheytenî anhü felem etüb minhü velem terdahû ve nesûtühû velem tensehû ve
halimte aleyye fîhi ba'de cür'etî alâ ma'sıyetike feinnî estâğfiruke fâğfirli
mâ amiltü fîhâ mimmâ tardâhü ve veadtenî aleyhissevâbe fe-es'elüke. Allahümme
yâ kerîmü yâ zel-celâli vel-ikram. En tetegabbelehû minî velâ tâkta racâî minke
yâ kerim.</p>

<p>Ve sallallahü alâ seyyidinâ Muhammedin ve
âlihî ve sahbihî ve sellim.</p>

<p><b>18 OCAK 2007</b></p>

<p><b>MUHARREM AYININ BİRİNCİ GÜNÜ OKUNACAK DUÂLAR
VE YAPILACAK ZİKİRLER</b></p>

<p>1. Aşağıdaki duâ, üç def‘a okunacaktır:</p>

<p>Bi-smi’llâhi’r-rahmâni’r-rahîm</p>

<p>Ve sallâ’llâhu ‘alâ seyyidinâ muhammedin
ve âlihi ve sahbihi ve sellem. Allâhümme ente’l-ebediyyü’l-kadîmü’l-evvelü ve
‘alâ fazlüke’l-‘azîmi ve cûdüke’l-‘amîmü’l-mu‘avvelü ve hâzihi ‘âmun cedîdün
kad akbele nes’elüke’l-‘ısmete fîhi mine’ş-şeytâni ve evliyâihi ve cünûdihi
ve’l-‘avne ‘alâ hâzihi’n-nefsi’l-emmâreti bi’s-sûi ve’l-iştigâle bi-mâ
yukarribunî ileyke zülfâ yâ zê’l-celâli ve’l-ikrâmi ve sallâ’llâhu ‘alâ
muhammedini’n-nebiyyi’l-ümmiyyi ve ‘alâ âlihi ve
ashâbihi’t-tayyîbîne’t-tâhirine ve’l-hamdü li’llâhi rabbi’l-‘âlemîne.</p>

<p>2. 365 def‘a Âyetü’l-kürsî okunacak.</p>

<p>3. 1000 def‘a İhlâs-ı şerîf okunacak.</p>

<p>4. 1 def‘a Zümer sûresi okunacak.</p>

<p>5. Bütün bunların sonunda 1 def‘a:Allâhümme yâ muhavvile’l-havli ve’l-ahvâl havvil hâlenâ ilâ ahseni’l-hâl.
denilecek.</p>

<p><b>&nbsp;</b></p>

<p><b>MUHARREM
AYININ İLK ON GÜNÜ</b></p>

<p><b>HER GÜN
OKUNACAK</b></p>

<p>Bi-smi’llâhi’r-rahmâni’r-rahîm</p>

<p>El-hamdü li’llâhi rabbi’l-‘âlemîn.
Ve’s-salâtü ve’s-selâmü ‘alâ seyyidinâ muhammedin ve ‘alâ âlihi ve sahbihî
ecma‘îne. Allâhümme
ente’l-ebediyyü’l-kadîmü’l-hayyü’l-kerîmü’l-hannâ-nü’l-mennânü ve hâzihî
senetün cedîdetün es’elüke fîhâ’l-‘ısmete mine’ş-şeytâni’r-racîmi. Ve’l-‘avne
‘alâ hâzihi’n-nefsi’l-emmâreti bi’s-sûi ve’l-iştigâle bi-mâ-yukarribunî ileyke yâ
zê’l-celâli ve’l-ikrâmi bi-rahmetike yâ erhame’r-râhimîne. Ve sallâ’llâhu ve
selleme ‘alâ seyyidinâ ve nebîyyinâ muhammedin ve ‘alâ âlihi ve sahbihî ve ehli
beytihi ecmaîne.</p>

<p>Peygamberimiz (s.a.v.) Hazretlerinden:“Her kim, ilk on günü sabahleyin bu duâyı üç kerre okursa, Allâh zû’l-celâl
hazretlerinin o kimseyi tâ gelecek senenin Muharremine kadar bütün belâlardan
emin ve muhâfaza buyuracağı.” rivâyet olunmuştur. Şeyh Şihâbuddîn-i Sühreverdî
(k.s.)’dan nakledilmiştir ki: “Her kim, bu duâyı, Aşûre günü üç kerre okursa,
ölümden de emîn kılınır. Elbette o sene ölümü takdîr olunan kimseye bu duâyı bu
vechile okumak nasîb olmaz.”</p>

<p><b>&nbsp;</b></p>

<p><b>19 OCAK 2007</b></p>

<p><b>HİCRET-İ NEBEVÎ (S.A.V.)’İN</b></p>

<p><b>YILBAŞI OLARAK KABÛLÛ</b></p>

<p>Muharrem, Hicrî senenin ilk ayıdır. Hicrî
târih, Resûl-i Ekrem (s.a.v.)’in, Mekke’den Medîne’ye hicretleriyle başlar.</p>

<p>Hz. Ömer (r.a.) zamanından mukaddem (önce)
Arabistân’da bir târih-i mahsûs (husûsî bir târih) yoktu. Bir def’a Ka‘b bin
Lü’eyy’in vefâtı ve daha sonra Fil hâdisesi, târihe mebde’ (başlangıç) olarak
kabûl olunmuştu. Hicretin 21. senesinde Hz. Ömer (r.a.)’e, üzerinde Şa’bân ayı
yazılı bir sened getirilmişti. Hz. Ömer (r.a.), “Bu senedi, geçen senenin
Şa‘bân’ı mı yoksa sene-i hâliye (bu senenin) Şa‘bân’ı mı olduğunu” sordu. Bu
sırada, Hz. Ömer (r.a.), Yemen vilâyeti mâl emîni Ya’lâ bin Ümeyye (r.a.)’den
günü, ayı, yılı yerli yerinde düzgün yazılar almağa başlamış; bu şekil, Hz.
Ömer (r.a.)’in çok hoşuna gitmişti. Bu da, Muharrem’in ilk günü ile, Hicrî
târihin başlangıcına vesîle olmuştur.</p>

<p>Bunun üzerine Meclis-i Şûrâ toplanarak Hz.
Alî (k.v.)’in tavsiyesi üzerine Hicret-i Muhammediyye (s.a.v.)’in târihe mebde’
(başlangıç) olması, ittifâk-ı ârâ (re’y birliği) ile kabûl edildi.</p>

<p>İslâm târihinde en mühim bir hâdise olan
Hicret-i Nebevî (s.a.v.)’de Hz. Ebû Bekir (r.a.) âilesinin şerefli ve büyük
hizmetleri vardır. Hicret-i Peygamberî (s.a.v.), târihin seyrini değiştiren
mühim bir hâdisedir. İslâm güneşinin Medîne-i Münevvere ufuklarında bütün
meş‘aleleriyle parlayarak, arzın her tarafını aydınlatmağa başlaması bu hicretten
sonra başlar.</p>

<p>Bu feyizli ve bereketli günün, her
müslümân tarafından kutlanması ve müslümân kardeşler arasında tebrîklerin teâtî
edilmesi dînî bir borçtur. Bu hicretle doğan İslâm devleti otuz yıl gibi çok
kısa bir zamanda Endülüs’ten Çin’e kadar, cihânın en kıymetli mıntıkasında
insanları, dîn ve vicdan hürriyetine, sulha sükûna kavuşturmuştur.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Hz. Ömer (r.a.), 127.s.)</b></p>

<p>&nbsp;</p>

<p>&nbsp;</p>

<p><b>20 OCAK 2007</b></p>

<p><b>İNSANI KÜFRE GÖTÜREN SÖZLER</b></p>

<p>Kafir olmayı niyet etmek veya ileride kafir olmayı düşünmekle
kişi derhal kafir olur.</p>

<p>Küfrü gerektiren bir söz veya fiili işlemekle kafir
olunur. Bu söylenen söz veya fiil velev ki alay kastıyla söylenmiş olsun, velev
ki inâdî veya itikadî olmuş olsun küfürdür. Çünkü Cenâb-ı Hakk (c.c.) Kur'an-ı
Kerîm'inde: “Ey Resûlüm, eğer kendilerine hakkımda niçin böyle söylediniz diye
sorarsan, biz ancak lafa dalmış şakalaşıyorduk derler. De ki: Allâh ile,
ayetleriyle ve O’nun peygamberi ile mi eğleniyordunuz? Boşuna özür dilemeyin.
Siz iman ettiğinizi söyledikten sonra, içinizdeki küfrü açığa verdiniz.”
buyurmuştur.</p>

<p>Sürç-i lisanla veya zorla küfrü gerektiren bir sözü
söylemekle kişi kafir olmaz.</p>

<p>Allâhü Te‘âlâyı inkar etmek, tabiatçıların yaptığı gibi
veya icma‘ ile sabit olan ilim, kudret gibi Allâhü Te‘âlânın yüce sıfatlarından
birini inkar etmek veya Allâhü Te‘âlâya renk veya şekil izafe etmek küfürdür.</p>

<p>Peygamberliği inkar veya herhangi bir peygamberi tekzib
etmek, örneğin: Allâh niçin peygamber gönderdi, insanın aklı yeterli idi, buna
ne lüzum vardı? gibi. Peygamberimiz (s.a.v.)’in peygamberliğini inkar etmek, O
(s.a.v.)’den sonra başka bir peygamberin geleceğine inanmak veya böyle
düşünenleri desteklemek, Peygamber (s.a.v.) Efendimizin siyah ve tüysüz
olduğunu, Kureyşî olmadığını iddia etmek veya nübüvvetin kesbî olduğunu
(çalışarak elde ettiğini), kalbin temiz ve saf olmasıyla bu rütbenin elde
edilebilecegini veya Peygamberimiz (s.a.v.)’i ve diğer peygamberleri
yalanlamak, hakaret etmek veya alaya almak, kendisine vahiy geldiğini iddia
etmek, Allâh'ın ve peygamberlerin isimleri veya emirleri ile alay etmek de
küfürdür.</p>

<p>Sünnetle alay etmek de küfürdür.</p>

<p>Allâh (c.c.) ve Resûlü (s.a.v.) bunu bana emretse dahi
yapmayacağım veya Kâbe burada olsa bile namaz kılmayacağım veya falancayı
peygamber etse de ben ona inanmam veya tasdik etmem veya falan konuda peygamber
veya melekler şahâdet etse bile gene kabul etmem demek de küfürdür.</p>

<p><b>(Mehmed Çağlayan, Ehl-i Sünnet ve Akâidi,
277.s.)</b></p>

<p><b>&nbsp;</b></p>

<p><b>21 OCAK 2007</b></p>

<p><b>BÜTÜN PEYGAMBER (A.S.)’LARIN </b></p>

<p><b>DÎNİ İSLÂMDIR</b></p>

<p>“Allâh (c.c.) katında makbul din, İslâm dînidir.”
(Âl-i İmran s. 19) &quot;Kim, İslâm'dan başka
bir dîn ararsa, ondan, bu dîn, asla kabul olunmaz ve o âhirette de, en büyük
zarara uğrayanlardandır.&quot; (Âl-i İmran s. 85)
İnsanların, ilk zamanlardan beri tuttukları, bağlandıkları tek ve umûmî dîn,
İslâm dînidir.</p>

<p>Nuh (a.s.), Müslümandı. Doğru yola
kılavuzlamakla görevlendirildiği kavmine şöyle demişti: &quot;Eğer, benim
davetimden ve öğütlerimden yüz çeviriyorsanız, ben, sizden, bu hususta, zâten
bir şey istemedim ki! Benim ecrim, Allâh'dan başkasına ait değildir. Ben, Ona,
boyun eğen Müslümanlardan olayım diye emir olundum!&quot; (Yunus s. 72)</p>

<p>Peygamberlerin atası İbrahim (a.s.) da,
Onun oğulları ve torunları da, Müslüman idiler. Bu gerçek, Kur'ân-ı kerimde
şöyle açıklanır: &quot;Kendini bilmeyenden başka, kim, İbrahim'in dîninden yüz
çevirir? And olsun ki: Biz, Onu, dünyada beğenip seçmişizdir. O, şüphe yok ki,
âhirette de, muhakkak, sâlihlerden, yüksek derece Ashâbındandır. Rabbi Ona
(Kendini, Hakka teslim et!) dediği zaman, O (Âlemlerin Rabbi'ne teslim oldum!)
demişti. İbrahim, bunu, Oğullarına da, tavsiye etti. Onun torunu Yâkub da, öyle
yaptı. (Ey Oğullarım! Allâh, sizin için İslâm dînini beğenip seçti. O halde,
siz de, başka değil, ancak, Müslümanlar olarak can veriniz!) dedi. Yoksa, ölüm
Yâkub'un önüne geldiği vakit, siz de, orada hâzır mı idiniz? O, oğullarına
(Benden sonra, neye ibâdet edeceksiniz?) dediği zaman, onlar (Senin İlâhına ve
Babaların İbrahim'in, İsmail'in, İshak'ın İlâhı olan Allâh'a ibadet edeceğiz!
Biz, Ona teslim olmuşuzdur!) demişlerdi.&quot; (Bakara
s. 130-133)</p>

<p>Yûsuf (a.s.) da: &quot;Atalarım
İbrahim'in, İshak'ın Yâkub'un dînine uydum. Allâh'a, her hangi bir şeyi şerîk
koşmamız bizim için, doğru olamaz. Bu Tevhîde, bize ve insanlara Allâh’ın lütuf
ve inâyetindendir. Fakat, insanların pek çoğu buna karşı şükür etmezler.&quot; (Yusuf s. 38) “Benim canımı, Müslüman olarak al!
Beni, Sâlihler zümresine kat!&quot; demişti.” (Yusuf
s. 101)</p>

<p><b>(M. Asım Köksal (k.s.), İslâm Tarihi, 3.c.
53.s.)</b></p>

<p>&nbsp;</p>

<p>&nbsp;</p>

<p>&nbsp;</p>

<p><b>22 OCAK 2007</b></p>

<p><b>SİLSİLE-İ ÂLİYYE’NİN PÎŞVÂSI SEYYİDİNÂ</b></p>

<p><b>HZ. EBÛ BEKİR SIDDÎK (R.A.) -1</b></p>

<p>Hz. Ebû Bekir (r.a.)'in adı: Abdullah,
künyesi: Ebû Bekir, lâkabı: Sıddîk ve Atîk'tir. Babası: Osman, künyesi: Ebû
Kuhâfe'dir. Annesinin adı: Selmâ, künyesi: Ümmü’l Hayr'dır. Babası ve annesi
tarafından nesebi, Mürre'de Hz. Peygamber (s.a.v.) ile birleşir. Hz. Peygamber
(s.a.v.)'i ilk tasdîk edenlerden olduğu gibi Mirac-ı Nebevî (s.a.v.)’i dahî
müşriklerin inkârına rağmen hiç tereddüt etmeden, derhâl tasdîk ettiğinden
Sıddîk nâmını hak kazanmıştır.</p>

<p>Hz. Peygamber (s.a.v.) şöyle buyurmuştur.
“Kimi İslâm'a  da‘vet etti isem ilk lâhzada tereddüt geçirmiştir; yalnız Ebû
Bekir müstesnadır. O hemen tasdîk etmiştir.” Cehennem ateşinden azâd olunmuş
bulunduğu, Hz. Peygamber (s.a.v.) tarafından kendisine müjdelenmiştir.</p>

<p>Ebû Bekir (r.a.), Müslümânlığı kabul
ettikten sonra Hz. Peygamber (s.a.v.)’in irtihâline kadar O (s.a.v.)’in
yanından ayrılmamış, seferde ve hazarda O (s.a.v.)’in sohbetinde bulunmuş ve O
(s.a.v.)’in dâimâ mahrem-i esrârı (sırdaşı) olmuş, malıyla, cânıyla, dimâğıyla
ve bütün kudretiyle O (s.a.v.)’e  yardım etmiştir.</p>

<p>Resûl-i Ekrem (s.a.v.)'in şâiri Hassan b.
Sabit (r.a.), Hz. Ebû Bekir (r.a.)'in yüksek şerefini, şöyle medheder:Peygamber (s.a.v.)’den sonra takva ve adâlet itibariyle insanların en
hayırlısı; Hz. Peygamber (s.a.v.)'e inanan müslümânların birincisi olan Ebû
Bekir'dir.</p>

<p>Hz. Ebû Bekir (r.a.) nezîh (çok temiz) bir
hayat geçiren afîf (çok iffetli) bir zât idi. Fazîletten ayrılmaz, daima iyilik
yapmağı severdi. İslâmiyet'ten evvel doğruluğu, insân perverliği ile tanınmış
muteber bir tücârdı. Cahiliyyet devrinin kötülüklerinden uzak kalmıştı. O gibi
fena hâllerden kaçınırdı. Cahiliyyet devrinde bile bir damla içki, içmemiştir.
Her şeyin mubah görüldüğü o câhiliyyet devrinde şeref ve haysiyet kırıcı
hâllerden çekinmiş, temiz bir hayat geçirmiştir. “Cahiliyyet zamanında içki
içmedin mi? denilmiş. “Hâşâ!.. Ben namusunu korur, insanlık şerefini tanır bir
adamım. İçki içen bunları zâyî‘ eder.” demiştir. Resûl-i Ekrem (s.a.v.), bu
sözü duyunca: “Ebû Bekir'in dediği doğrudur, Ebû Bekir'in dediği doğrudur.”
buyurmuştur.</p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Hz. Ebû Bekir Sıddîk (r.a.), 17-54.s.)</b></p>

<p><b>&nbsp;</b></p>

<p><b>&nbsp;</b></p>

<p><b>23 OCAK 2007</b></p>

<p><b>SİLSİLE-İ ÂLİYYE’NİN PÎŞVÂSI SEYYİDİNÂ </b></p>

<p><b>HZ. EBÛ BEKİR SIDDÎK (R.A.) -2</b></p>

<p>Cahiliyyet zamanında putperestlikten
nefret ederdi ve hakîkati araştıranlardandı. İslâmiyetten evvel de Resûl-i
Ekrem (s.a.v.)'in eski dostu idi. Kan da‘vâlarını hall ve fesl için hakem
ta‘yin  olunurdu.</p>

<p>Hadîs-i şerîfte; “Ebû Bekir’in malından
fâidemend olduğum (faydalandığım) kadar hiçbir maldan fâidemend olmuş değilim.”
buyurulmuştur. </p>

<p>Tirmizî’deki Hadîs-i şerîfte: &quot;Onun
bize öyle iyilikleri vardır ki onların mükâfatını Kıyâmet gününde Allâhü Te‘âlâ
hazretleri verecektir.” buyurulmuştur.</p>

<p>Hz. Ebû Bekir (r.a.), Resûl-i Ekrem
(s.a.v.)’in en sevgili dostu, esrâr-ı Nübüvvet'in (Peygamberlik sırlarının) en
samimî mahremi (sırdaşı, bileni) idi. Resûl-i Ekrem (s.a.v.) Efendimiz yaptığı
işleri hep Ebû Bekir Sıddîk (r.a.) ile birlikte yapardı.</p>

<p>Resûlullâh (s.a.v.) Hazretlerinin Hz. Ebû
Bekir (r.a.)'e muhabbeti, başka bir neş‘e ile tecellî ediyordu. İrtihâl
buyuracakları sırada Resûl-i Ekrem (s.a.v.) Efendimiz, şu sözleri buyurmuştular:“Dostluğu, yardımı itibariyle kendisine en çok minnettâr olduğum arkadaş Ebû
Bekir'dir. Rabbim'den başka bir halîl (dost) ittihâz edecek olsam (edinsem)
yine Ebû Bekir'i ittihâz ederdim. Onunla benim aramda İslâmiyet kardeşliği ve
meveddeti (muhabbeti) vardır. Mescidin bütün kapıları kapansın, yalnız Ebû
Bekir'in kapısı açık kalsın.”</p>

<p>Peygamber (s.a.v.) Efendimizin arzuları
hilâfına bir hareket olup da müteessir olduklarında Hz. Ebû Bekir (r.a.)
gelecek olursa derhâl tebessüm eder, teessür ve iğbirarı (gücenmeleri) zâil
olurdu.</p>

<p><b>(Hz. Mahmûd
Sâmî Ramazânoğlu (k.s.),</b></p>

<p><b>Hz. Ebû
Bekir Sıddîk (r.a.), 17-54.s.)</b></p>

<p>Silsile’de emâneti Resûlullâh (s.a.v.)’den
“sevr mağarasında” almıştır.</p>

<p>Resûl-i Kibriyâ (s.a.v.)’in, kibriyâ izni
ile o anda Ebû Bekir (r.a.)’e teveccühü, ilâhî feyz ve esrârın kalbine nakşına
vesîle olmuş ve Nakşîlerin “zikr-i hafî”si orada telkin ve tevdî olmuştu.</p>

<p><b>(M. Hânî, Adâb, 41-42.s.)</b></p>

<p><b>24 OCAK 2007</b></p>

<p>&nbsp;</p>

<p><b>KUR’AN-I KERÎMİN TEFSÎRİ MES’ELESİ</b></p>

<p><b>VE KİMLER TEFSİR YAPABİLİR</b></p>

<p>Tefsîr yapacak âlimin aşağıda zikr edilen
şu onbeş ilmi gayet mükemmel şekilde bilmesi lâzım gelir. </p>

<p>Bu ilimleri kemâliyle (tam ve en olgun
şekilde) bilmeyen kimselerin Kur’an tefsîrine yeltenmesi şer‘an câiz değildir
(Şeriat’ın buna izni yoktur).</p>

<p>1- Lûgat (Arap dili)     8- Kıraat ilmi</p>

<p>2- Tasrif (Sarf ilmi)     9- Usûl-i din
ilmi</p>

<p>3- Nahv ilmi              10- Usûl-i fıkıh
ilmi</p>

<p>4- İştikak                   11- Esbâb-ı
nüzûl</p>

<p>5- Me‘ânî ilmi           12- Nâsih ve
mensûh</p>

<p>6- Beyân ilmi            13- Fıkıh ilmi</p>

<p>7- Bedi‘ ilmi             14- Mücmel ve
mübhemin tefsîri</p>

<p>Müfessirin sahip olması gereken 15’inci
ilim ilmü’l-mevhibedir. Bu öyle bir ilimdir ki, onu Cenâb-ı Hakk hazretleri,
ilmiyle âmil olan bahtiyar kuluna ihsân eder.</p>

<p>(Sırrı Paşa’nın saydığı bu 14 ilim
kesbîdir, ya‘ni çalışıp öğrenmekle elde edilebilir. 15’inci ilim ise vehbîdir,
ya‘ni Allâh (c.c.) vergisidir. O verirse verir, vermezse, çalışmakla öğrenilip
elde edilemez.)</p>

<p>İşte bu 15 ilim, müfessirin (tefsîr
âliminin) mutlaka, kesin sûrette ve hiç şüphesiz ve eksiksiz mükemmel bir
şekilde sâhip olması zorunlu bulunan ilimlerdendir. </p>

<p>Ama bunlardan başka, Kur’an-ı kerîmi
tefsîr edebilmek için müfessirin diğer ilimlerde (ve çağının gerektirdiği genel
kültür bilgilerinde) derinleşmiş olması da şarttır.</p>

<p><b>(İmâm Zehebî (rh.a.),</b></p>

<p><b>Büyük Günâhlar, Ekbölüm, 257-259.s.)</b></p>

<p>&nbsp;</p>

<p>&nbsp;</p>

<p>&nbsp;</p>

<p>&nbsp;</p>

<p><b>25 OCAK 2007</b></p>

<p><b>AŞÛRE GÜNÜ MEYDANA GELEN HÂDİSELER</b></p>

<p>Aşûre günü, Muharrem ayının onuncu günü
olup o günde şu mühim hâdiseler husûle gelmiştir:</p>

<p>1. Arşu’l-a‘lâ, kürsî, levhu’l-mahfûz,
yedi kat semâ ve dünyânın yaratılması,</p>

<p>2. Hz. Âdem (a.s.)’a hayat verilmesi,</p>

<p>3. Hz. İdrîs (a.s.)’ın semâya
kaldırılması,</p>

<p>4. Hz. Nûh (a.s.)’ın tufândan
kurtarılması,</p>

<p>5. Hz. İbrâhîm (a.s.) ve Hz. İsmâîl
(a.s.)’a cennetten koç indirilmesi,</p>

<p>6. Hz. İbrâhîm (a.s.)’ın Nemrût’un
ateşinden selâmete erdirilmesi,</p>

<p>7. Hz. Eyyûb (a.s.)’ın belâlardan
kurtarılması,</p>

<p>8. Hz. Mûsâ (a.s.)’ın Fir‘avn’un denizde
boğulması ile ondan kurtarılması,</p>

<p>9. Hz. Yûnus (a.s.)’ın balığın karnından
çıkarılması,</p>

<p>10. Mahşer Muharrem ayının 10. günü (Aşûre
günü) kurulacaktır. İnşâa’llah.</p>

<p>&nbsp;</p>

<p><b>İLK AŞÛRE YEMEĞİ</b></p>

<p>Nûh aleyhisselâm berâberindekilerle
gemiden Âşûre günü indi. O gün oruç tuttu ve Allâh (c.c.)’e şükür olmak üzere
maiyyetine oruç tutmalarını emretti.</p>

<p> Azıkları artmıştı. Birisi bir avuç
buğday, diğeri bir avuç nohut getirdi. Yedi çeşit hubûbât ile Nûh aleyhisselâm
onlara yemek pişirdi. İnsanlar bunu Âşûre günleri için âdet edindiler ki
yapanlar için ecr-i azîm vardır. Fakîrleri ve miskinleri de doyurmak lâzımdır. </p>

<p>Zikrolunduğuna göre Allâhü Te‘âlâ, Aşûre
gününde Zemzemi diğer sularla berâber akıtır. O gün gusleden kimse bir sene
boyunca hastalık görmez. Er-Ravzü’l Fâik’de bu şekilde yazılıdır.</p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Yûnus ve Hûd Sûreleri Tefsîri)</b></p>

<p><b>26 OCAK 2007</b></p>

<p><b>AŞÛRE GÜNÜ</b></p>

<p>Aşûre gününde, âile ferdlerine, yeme içme
ve elbise bakımından, elini açık tutmak mendûbdur. </p>

<p>Çünkü Beyhâkî ve Taberânî’nin Ebû Saîd
el-Hudrî (r.a.)’den rivâyet ettikleri Hadîs-i şerîfte Cenâb-ı Peygamber
(s.a.v.) Efendimiz: “Aşûre gününde âilesi için bolluk sağlayan kimseye, Allâhü
Te‘âlâ da, bütün senesinde bolluk sağlar.” diye buyurmuşlardır.</p>

<p>Sâdece Aşûre gününe mahsûs olmak üzere
kına yakmanın, sürme çekmenin fazîletli olduğuna dâir rivâyetler sahîh
değildir; (belki) mekrûhtur.</p>

<p>Aşûre gününde Kerbelâ vak‘asını
canlandırmak câiz değildir. Çünkü bu, râfızîlerin şiârıdır (âdetidir). Bunu
hatırlamak isteyen olursa, önce Sahâbe-i kirâm (r.a.e.)’i hatırlar, sonra gâye
olarak değil; Onlara ittibâ‘ ederek (uyarak) Hz. Hasan (r.a.) ve Hz. Hüseyin
(r.a.)’i hâtırına getirir (hatırlar) ki bu şekilde davranmakta beis yoktur.
(Aksine fazîlet vardır ki bu da, ashâb-ı kirâm (r.a.)’e ittibâ‘ etmektir ve
ehl-i sünnet şiârıdır.)</p>

<p><b>(M. Alâaddîn, El-Hediyyetü’l-Alâiyye Terc.,
345. s.)</b></p>

<p>&nbsp;</p>

<p><b>HADÎS-İ ŞERÎF</b></p>

<p>“Ramazân orucundan sonra tutulan oruçların
en fazîletlisi Allâh’a izâfet ile şereflendirilen Muharrem ayındaki oruçtur.
Farz namâzlardan sonra kılınan en fazîletli namâz da gece namâzıdır.” (Müslim) </p>

<p>“Farz namazı kıldığınız zaman her bir farz
namazdan sonra on def‘a: Lâ-ilâhe illa’llâhu vahdehû lâ-şerîkeleh, lehü’l-mülkü
ve lehü’l-hamdü ve hüve ‘alâkülli şey’in kadîr deyiniz. Böyle diyene bir köle
azâd etmiş gibi ecir yazılır. (Buhârî)</p>

<p>&nbsp;</p>

<p>&nbsp;</p>

<p><b>&nbsp;</b></p>

<p><b>27 OCAK 2007</b></p>

<p><b>AŞÛRE GÜNÜ YAPILACAK OLANLAR</b></p>

<p>1. O gün, oruç tutulacak; fakat
Muharrem’in sâdece 10’uncu günü oruç tutulmaz. (9.-10.), (10.-11.) veyâ
(9.-10.-11.) günleri tutulur.</p>

<p>2. Muharrem’in birinci ilâ onuncu günü de
dâhil her gün okunan duâ, sabahleyin üç def‘a okunacak.</p>

<p>3. İşrâkten (kuşluk) sonra (4) dört rek‘at
namâz kılınacak. Her rek‘atte Fâtiha-yı şerîfeden sonra elli bir (51) adet
İhlâs-ı şerîf okunur.</p>

<p>4. Mekrûh olmayan bir vakitte 2 rek‘at
namâz kılınacak. Her rek‘atte Fâtiha-yı şerîfeden sonra on bir (11) İhlâs-ı
şerîf okunur.</p>

<p>5. Bol bol istiğfâr edilecek.</p>

<p>6. 70 (yetmiş) def‘a “hasbünâ’llâhu ve
ni‘me’l-vekîl ni‘me’l-mevlâ ve ni‘me’n-nasîr, gufrâneke rabbenâ ve
ileyke’l-masîr” denilecek.</p>

<p>7. 313 (üç yüz on üç) def‘a “lâ-ilâhe illâ
ente sübhâneke innî küntü mine’z-zâlimîn” denilecek.</p>

<p>8. Gusl abdesti alınacak.</p>

<p>9. On mü’mine selâm verilecek.</p>

<p>10. Hasta bir kimse ziyâret edilecek.</p>

<p>11. En az bir mü’mine iftâr ettirilecek ki
bütün mü’minlere iftâr ettirilmiş gibi olur.</p>

<p>12. O gün eve getirilen rızk artırılacak.
Efdal olan 10 (on) çeşit olmasıdır.</p>

<p>13. Muharrem’in 10’unu, 11’ine bağlayan
gece, 1 (bir) def‘a Zümer sûresi okunacak.</p>

<p><b>HADÎS-İ ŞERÎF</b></p>

<p>Müslim’in rivâyet ettiği bir Hadîs-i
şerîfte: “Aşûre orucu geçmiş bir senenin günâhlarını affettirir.”
buyurulmuştur.</p>

<p>İbn-i Mâce’nin rivâyet ettiği bir Hadîs-i
şerîfte de: “Aşûre günü orucu ile gelecek senenin hatâ ve kusurlarını örtmesini
Allâh’tan dilerim.” buyurulmuştur.</p>

<p>Beyhakî ve öbürleri çeşitli tarîklerden
merfûan şu hadîsi naklederler: “Aşûre günü âile efrâdını iyi doyuran ve onları
her bakımdan memnûn edenlere Hakk Te‘âlâ gelecek senenin refâh ve rızkını o
nisbette genişletir.”</p>

<p><b>&nbsp;</b></p>

<p><b>28 OCAK 2007</b></p>

<p><b>PEYGAMBERİMİZ (S.A.V.)’İN EDEB VE GÜZEL AHLÂK
BAKIMINDAN EŞSİZLİĞİ</b></p>

<p>Peygamberimiz (s.a.v.); Kendisine,
peygamberlik gelmeden önce de, kavmi arasında, ahlâkının güzelliği ve üstünlüğü
ile övülür, parmakla gösterilirdi. Bu gerçeği, kaynaklar, şöyle dile getirir:</p>

<p>Resûlullâh (s.a.v.), erlik çağına erinceye
kadar, mertlik ve insanlıkça, kavminin en üstünü, ahlâkça en güzeli, soy sopca
en şereflisi, komşuluk haklarını en çok gözeteni, hilmce, akıl ve uslulukça en
büyüğü, doğru sözlülükte en başta geleni, emînlik ve güvenilirlilikte en
büyüğü, kötülükten, insanları alçaltan huylardan da en uzak bulunanı idi. Yüce
Allâh, O (s.a.v.)’de, bütün iyi haslet ve meziyyetleri toplamıştı. Bunun için,
Kendisi, kavmi arasında “el-Emîn” ismi ile anılırdı. Peygamberimiz (s.a.v.) de:“Beni, Rabbim, terbiye edip yetiştirdi ve güzel terbiye edip yetiştirdi.” “Ben,
ancak, ahlâkî faziletleri tamâmlamak için gönderildim!” buyurmuştur.</p>

<p>Sûretçe en güzel bir biçimde yaratılmış bulunan
Peygamberimiz (s.a.v.), aynaya baktıkça Allâh (c.c.)'e hamd eder ve: “Allâhım!
Sûretimi güzel yarattığın gibi ahlâkımı da güzel kıl!”</p>

<p>Namâza dururken de: “Allâhım! Ahlâkın en
güzeline erişmek için bana yol göster! Çünkü, en güzel ahlâkı, bana gösterecek
ancak, Sensin! Kötü ahlâkı da, benden uzak tut! Çünkü, kötü ahlâkı benden uzak
tutucak ancak, Sensin! Allâhım! Ahlâkın, amellerin, arzu ve emellerin
yaramazlarından Sana sığınırım! Allâhım! Şikaktan, nifaktan, kötü ahlâktan,
Sana sığınırım!” diyerek duâ ederdi.</p>

<p>Sa'd b. Hişam b. Âmir (r.a.) de, Hazret-i
Âişe (r.anhâ)’ya: “Ey mü'minlerin annesi! Resûlullâh (s.a.v.)’in ahlâkını, bana
haber ver!” dediği zamân, Hazret-i Âişe (r.anhâ): “Sen, Kur'an okumuyor musun?”
diye sordu.</p>

<p>Sa'd b. Hişam (r.a.): “Evet! Okuyorum!”
deyince, Hazret-i Âişe (r.anhâ): “İşte, Resûlullâh (s.a.v.)’in ahlâkı,
Kur’an’dı! Muhakkak ki Sen (Habîbim), pek büyük ve yüksek bir ahlâk
üzeresindir! (Kalem s. 4) âyetini okumuyor musun?!” dedi.</p>

<p><b>(M. Asım Köksal (rh.a.), İslâm Târihi, 2.c.,
113.s.)</b></p>

<p><b>&nbsp;</b></p>

<p><b>29 OCAK 2007</b></p>

<p><b>İBRAHİM (A.S.) NE YAHUDÎ NE DE HIRİSTİYANDI.
O, ALLÂH (C.C.)’Ü BİR TANIYAN DOĞRU BİR MÜSLÜMANDI (Âl-i İmran s. 67)</b></p>

<p>“İbrahim, ne yahudî, ne de hıristiyandı;ancak o, Allâh’ı bir tanıyan dosdoğru bir müslümandı, müşriklerden de değildi.
Doğrusu onların İbrahim’e en yakın olanı, ona uyanlar, şu Peygamber ve Îmân
edenlerdir. Allâh da mü’minlerin dostudur.” (Âl-i
İmran s. 67-68)</p>

<p>Şu halde ne yahudîlerin, ne
hıristiyanların, ne de müşriklerin İbrahim (a.s.)’ı, ne ırk bakımından
kendilerine bağlamaya, kollarından saymaya hakları olmadığı gibi, bunlardan ırk
yönünden mensub olanların da kendilerini temiz bir müslüman ve muvahhid olan
İbrahim (a.s.)’ın âile ve tâbiîlerinden saymaya hakları yoktur ve mücâdeleleri
bilgisizcedir. Onlar, “Zâlimlere ahdim ermez.” (Bakara
s. 124) âyetinin hükmüne dahildir. “Doğrusu onların İbrahim’e en yakın
olanı, ona uyanlar ve şu Peygamber’e iman edenlerdir.” Seçime giren İbrahim
âilesi işte bunlardır: İbrahim’in dînine uyanlar,  şu şanı ulu Peygamber
Muhammed Mustafa (s.a.v.) ve buna îman edenlerdir. İlâhî ahde ve imâmete
(önderliğe) nâil olacak olanlar, her halde, bunlardır. Çünkü “Allâh,
mü’minlerin dostudur.” (Bakara s. 257)</p>

<p>Kitap ehlinin bir kısmı muvahhid (Allâh’ı
birleyen) ve Müslüman olmak şöyle dursun mü’minleri sapıtmaya çalışıyorlar.
Nitekim yahudîler, Huzeyfe, Ammar,  Muaz, (r.a.e.) gibi büyük sahâbeleri
yahudîliğe davet etmeye cesaret ettiler de şu âyet indi:</p>

<p>Ey mü’minler: “Kitab ehlinden bir grup
sizi saptırmak istediler, hâlbuki sırf kendilerini saptırıyorlar da farkına
varmıyorlar.” (Âl-i İmrân s. 69)</p>

<p><b>(Hak Dini Kur’an Dili, 2.c., 389.s.)</b></p>

<p>&nbsp;</p>

<p><b>30 OCAK 2007</b></p>

<p><b>FIKHI OKUMAK</b></p>

<p>Fıkhı okumak, Kur'an'ın ihtiyaçtan
fazlasını öğrenmekten efdaldir. Bütün fıkhı öğrenmek mutlaka lâzımdır.</p>

<p>“Bezzâziye” nâm kitabda şöyle denilmiştir:“Bir kimse Kur'an'ın bir kısmını öğrense de kalanı için vakit bulsa, efdal olan
fıkıhla iştigal etmesidir. Çünkü Kur'an'ı ezberlemek farz-ı kifaye; fıkhın
lâzım olan miktarını öğrenmek ise farz-ı ayın'dır”. “El-Hizâne” de, “Bütün
fıkhı öğrenmek mutlaka lâzımdır” denildiği gibi, “El-Menâkıb”da da; “Muhammed
bin Hasan, helâl ve haram hakkında iki yüz bin mesele meydana getirmiştir ki
bunları, bütün müslümanların öğrenmesi mutlaka lâzımdır, denilmiştir.</p>

<p>“Bütün fıkhı öğrenmek mutlaka lâzımdır.”
sözünden bunun farz-ı ayn olduğu anlaşılırsa da, maksat bütün fıkhın insanların
mecmûuna lâzım olmasıdır. Yoksa herkesin ayrı ayrı bütün fıkhı öğrenmesi farz-ı
ayn değildir. Bizim her birimize farz olan mikdar, muhtaç olduğumuz kadarını
öğrenmektir. Zira erkeğin hayız mes'elelerini, fakir bir kimsenin zekât ve hac
gibi ibadetleri öğrenmesi      farz-ı kifaye'dir. Bunları öğrenen bazı kimseler
bulundu mu diğerlerinden borç sâkıt olur (düşer). Namaz için yetecek miktarda
Kur'an ezberlemek de böyledir. Evet, fıkhın hacetten fazla mikdarını öğrenmek,
Kur'an'ın fazlasını öğrenmekten efdaldir, denilebilir. Çünkü âmmenin ibadet ve
davranışlarında buna ihtiyacı çoktur. Hafızlara nisbetle fukaha da azdır.</p>

<p><b>(İbn-i Âbidîn, 1.c. 37.s.)</b></p>

<p><b>HADÎS-İ ŞERÎF</b></p>

<p>Resûlullâh (s.a.v.) buyurdular ki: “Dünya
için, dünyada kalacağın kadar çalış! Âhiret için, orada sonsuz kalacağına göre
çalış! Allâhü Te‘âlâya, muhtaç olduğun kadar itaat et! Cehenneme
dayanabileceğin kadar günah işle!”</p>

<p><b>(İmâm-ı Gazâlî (rh.a.), Eyyühe’l Veled)</b></p>

<p><b>&nbsp;</b></p>

<p><b>&nbsp;</b></p>

<p><b>31 OCAK 2007</b></p>

<p><b>RESÛLULLAH (S.A.V.)'E İMAN ŞARTTIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh'dan
başka ilâh olmadığına, şahâdet edip bana ve benim getirdiklerime îman edinceye
kadar insanlarla (kâfirlerle) savaşmam bana emrolundu. Onlar bunları yapınca
Müslümanlık hakkının muktezası (olan cezalar) müstesna, mallarını ve canlarını
benden kurtarır, (içlerindeki gizli hususların) hesaplarını ise, onları Allâh
görür.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)'e îman etmek; O'nun peygamberliğini, Allâh'ın O'na gönderdiğini,
kendisinin getirdiğinin tümünü ve bütün söylediklerini tasdik etmektir. Kalble
olan bu tasdikin, Resûlullâh (s.a.v.)’in peygamberliğini ikrar etmek için
getirdiği kelime-i şahâdete mutabık olmasıdır. Kalble olan tasdik, dille olan
ikrarla birleştiğinde Resûlullâh (s.a.v.)'e olan îman tamamlanmıştır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenab-ı
Hakk buyuruyor ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Münafıklar
sana geldiği zaman “şahâdet ederiz ki, sen muhakkak ve mutlak Allâh'ın
Peygamberisin” dediler. (Bu sözü kalbleriyle tasdik ederek değil, sadece
dilleriyle söylediler). Allâh da bilir ki, sen elbette O'nun peygamberisin.
(Fakat) Allâh o münafıkların hiç şüphesiz yalancılar olduğunu da biliyor.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yani,
onlar bu sözlerinde yalancılardır. Çünkü onlar, söylediklerini ne tasdik
ediyorlar, ne de ona inanıyorlar. Onlar inanmadıkları halde böyle söylüyorlar.
Onlar söylediklerini, kalbleriyle tasdik etmedikleri için kalblerinde
bulunmayanı, dilleriyle söylemeleri kendilerine hiçbir yarar sağlamaz. Böyle
olanlar Müslüman sayılmazlar. Âhirette de kendilerine Müslüman muamelesi
edilmez. Zira kendilerinde islâm'dan hiçbir şey bulunmuyor. Onlar kâfirlere
katılarak, cehennemin en aşağı tabakasına atılırlar.</p>

<p><b>(Kadı ‘Iyaz, Şifâ-i Şerîf, 378-379.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>1 ŞUBAT 2007</b></p>

<p><b>HİSSÎ MU'CİZELER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhammed
(s.a.v.)'in nübüvvetini isbat eden mucizelerin bir kısmı da, ondan naklolunan
hissî ve haberi mu'cizelerdir. Hisse istinad eden (dayanan) mu'cizelerin bir
kısmı onun zâtında, bir kısmı da zâtının dışında mevcuddur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
(s.a.v.)'in mübarek zâtıyla ilgili mu'cizeler: Baba ve annesi tarafından,
(nûrunun) sulbüne ve rahmine intikal ettiği kimselerin alnında bir nûrun
parlaması; geçmiş ilâhî kitaplarda maddî ve ma'nevî vasıfları ile zuhur edeceği
zamanın haber verilmesi ve ona tâbi' olacaklarla taraftarlarının vasıflarının
anlatılması; O(s.a.v.)’in yüksek yaratılışı, mütenâsip endam ve uzuvları, yüce
ahlâkı ve örnek davranışları... Bütün bunlar, basiret sahibi kimseler
nazarında, bu nevi' yüksek sıfatların ne ondan önce, ne de ondan sonra hiç bir
kimsede toplanmadığı konusunda kesin delillerdir. Bu da O (s.a.v.)'in zâtının
şerefini ve şanının yüceliğini gösterir, hem de kimsenin ona denk olamayacağı
şekilde. Nitekim rivayet olunduğu üzere Ebû Bekir es-Sıddîk (r.a.) Peygamber
(s.a.v.) Efendimize küçüklüğü sırasında ne zaman bakmış ve O (s.a.v.)'in
vasıflarına dikkat etmişse «Bu zât büyük bir iş için yaratılmış olmalıdır.»
diyordu. Nihayet Hz. Peygamber (s.a.v.) onu İslâm’a da'vet edince: «İşte benim
senden beklediğim bundan başka bir şey değildi.» cevabını vermiştir. Abdullah
b. Selâm (r.a.) de O (s.a.v.) ile ilk karşılaştığında «Bu, asla yalancı bir
sima olamaz.» demiştir. Ashâb-ı kiramın şairlerinden Abdullah b. Revâha (r.a.)
ise şöyle demiştir: Bulunmasaydı bile mu'cizâtın hiçbiri</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Verirdi
sana O’nun ma'sûm yüzü haberi!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hissi
mu'cizelerden, Resûlullah (s.a.v.)’in zâtının dışında olanlara şunlar örnek
gösterilebilir: Ayın ikiye ayrılması, ağacın yürüyüp gelmesi, taşın konuşması,
ağaç kütüğünün inlemesi, devenin halinden yakınması, kızartılmış koyun etinin
zehirli olduğunu haber vermesi ve bulutun Resûlullâh (s.a.v.)’i devamlı
gölgelendirmesi.</p>

<p><b>(Nureddin Es-Sabunî, Maturidiyye Akaidi, 114-115.s.)</b></p>

<p>&nbsp;</p>

<p><b>2 ŞUBAT 2007</b></p>

<p><b>DÜNYALIK
FİTNESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Ubeyde (r.a.) memuren Bahreyn’den sulh ile aldıkları cizye mallarını alarak
Medîne-i Münevvere’ye gelince:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ashâb-ı
kirâm (r.anhüm) sabah namazını kılar kılmaz hemen Ebû Ubeyde (r.a.)’e karşı
çıktılar. Resûlullâh (s.a.v.) Ashâb’ı bu halde görünce gülümseyerek Onlara:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Öyle sanıyorum ki siz Ebû Ubeyde’nin hayli dünyalıkla geldiğini duydunuz da onu
sevinçle karşılıyorsunuz! buyurdu. Onlar da:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-Evet
Yâ Resûlallâh! diye tasdik ettiler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine Resûlullâh (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Şad olunuz! Ve sizi sevindirecek ni’metleri bundan böyle her zaman umunuz.
Vallahi bundan sonra size fakr u ihtiyâç geleceğinden hiç korkmam. Fakat sizin
için korktuğum bir şey varsa o da, sizden önce gelip geçen ümmetlerin önüne
dünya ni‘metlerinin yayıldığı gibi sizin önünüze yayılarak onların birbirlerine
hased ettikleri gibi ve nefsâniyet güttükleri gibi sizin de birbirinize
düşmeniz ve onların helak oldukları gibi sizin de mahv olup gitmenizdir, diye
ümmetini uyanıklığa da’vet buyurmuştur. Fa’tebirû.. (ibret alınız).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazret-i
Ömer (r.a.) İran fütuhatını müteakip Ashâb-ı Kiram (r.a.e.)’e şu hitâbede
bulundu: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Mecûsî
devleti mahv oldu. Bundan sonra bir karış yerlerini istirdâd edemezler (geri
alamazlar). Cenâb-ı Hakk onların diyar ve emvalini size mevrûs (miras) kıldı.
Tâ ki sizin ne gûna (ne türlü) amel edeceğinize nazar buyura.. İmdi hâlinizi
tebdil etmeyiniz! Yoksa sizi başka bir kavm ile istibdâl buyurur (değiştirir).
Ben bu ümmet hakkında bir taraftan korkmam, illâ sizin kendi tarafınızdan
korkarım” buyurdu.</p>

<p><b>(Hz. Mahmûd Sâmî Ramazânoğlu (k.s),</b></p>

<p><b>Musahabe 1, 107-108.s.)</b></p>

<p><b>3 ŞUBAT 2007</b></p>

<p><b>KIBLE EHLİNİN TEKFİRİ CÂİZ DEĞİLDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadı
Azudüddin “el-Mevâkıf” adlı kitabında diyor ki: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh'ı
inkâr etmedikçe, yahut Allâh'a eş koşmadıkça, yahut peygamberlik müessesesini,
yahut bize kadar gelişi zaruri bilgi ile sabit bir hükmü yahut haram olan
şeyleri helâl kabul etmek gibi üzerinde ittifak edilmiş bulunan bir meseleyi
inkâr etmedikçe kıble ehlinden hiçbir kimseye kâfir denilemez. Kâfir diyen
fasıktır, kâfir değildir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlim
adamlarının “Kıble ehlinden hiç bir kimseye kâfir demeyi câiz görmeyiz.”
sözlerinden maksat “yalnız kıbleye yönelmek değildir” sözleri yeterli değildir.
Zira Rafızîlerin Gulât taifesi Cebrail (a.s.)'ın vahyi indirmede yanlışlık
yaptığını, esasen Allâhü Te‘âlânın Cebrail (a.s.)’ı Hz. Ali (r.a.)’e
gönderdiğini, fakat yanlışlıkla vahyi Hz. Peygamber (s.a.v.)’e getirdiğini
iddia ediyorlar. Halbuki bunlar kıble ehli değildir. Bu Galiye taifesinden bir
kısmı, Hz. Ali (r.a.)’in ilâh olduğunu iddia edecek kadar da ileri
gitmişlerdir. Bunlar kıbleye karşı namaz kılsalar da kâfirdirler. Hz. Peygamber
(s.a.v.)'in:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
bizim kıldığımız namazı kılarsa, bizim kıblemize yönelirse, kestiğimizi yerse
işte Allâh ve Resûlünün zimmetinde bulunan Müslüman budur. Allâh'ın zimmetini
bozmayın.” (Buhari) sözünden kasdedilen mana da budur.</p>

<p><b>KENDİ İSTEĞİ İLE KÜFÜR KELİMESİNİ</b></p>

<p><b>SÖYLEMEK KÜFÜRDÜR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Konevî
demiştir ki: Bir kimse kendi isteği ile inanmadığı halde küfür kelimesini
söylerse kâfir olur. Çünkü hükmüne razı olmasa da o, bu kelimeyi söylemeye razı
olmuştur. Bu sebeple ona kâfir denilir. Bilmemek sebebiyle mazur tutulamaz.
İlim adamlarının çoğunluğuna göre bu hüküm böyledir. </p>

<p><b>(Terc: Yunus Vehbi Yavuz,</b></p>

<p><b>Fıkh-ı Ekber Şerhi, 311-312.s.)</b></p>

<p><b>4 ŞUBAT 2007</b></p>

<p><b>SETR-İ AVRET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Avret
yerini örtmek, namazın sıhhat şartlarındandır. Ya'nî avret yeri açık namaz
olmaz. Âyet-i kerîmede: “Her namazda avret yerinizi örtün” buyruldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hür
kadının bütün bedeni avrettir. Ancak yüzü ve iki elinin içi avret değildir.
Allâhü Te‘âlâ Nur sûresi otuzbirinci âyetinde: “Kadınlar zînetlerini
göstermesinler” buyuruyor. İbn-i Abbâs (r.a.) buyuruyor ki, bundan murâd sürme
ve yüzüktür. Kadınların ayakları hakkında iki rivayet vardır: Sahîh olan ayağın
avret olmamasıdır. Bu rivayet, Hidâye fıkıh kitâbındadır. Hulâsatü’d-delâil'de
diyor ki: Hür kadının ayağının üstü avrettir. Şafiî mezhebi de böyledir. Müznî,
hür kadının ayağının altı da avrettir, dedi. Salât-i Mes'ûdî ve Tergîbü’s-salât
kitablarında diyor ki: Kadınlar, ince elbise giyip, elbisenin altından
bedenleri görünür ise yalnız yerde, hattâ karanlık odada namaz kılsalar da,
namazları olmaz. Çünkü avret yerini örtmek, namaza hürmet içindir. Resûlullâh
(s.a.v.) buyurdu ki: “Çıplak elbise giyen kadınlara Allâhü Te‘âlâ lâ'net
etmiştir.” Çıplak elbise demek, ince ve çok dar elbise giymek demek olup, teni
ve tenindeki tüylerin görünmesidir. Resûlullâh (s.a.v.) buyurdu: “Ümmetimden
iki sınıf vardır ki Cehennemliklerdir. Onları görmem. Ya'nî onlar âhir zamanda
olurlar. Biri erkekler olup, yanlarında inek kuyruğu gibi kamçıları olur.
İnsanları bununla döverler ve haram mal alırlar. Diğeri kadınlar olup,
bedenleri ve tüyleri görünecek kadar ince elbise giyerler. Harama meyl eder
olurlar. Nâmahrem erkekleri kendilerine baktırırlar, yaklaştırırlar. Süslerinin
çokluğundan başları deve hörgücü gibi yüksek ve kabarık olur. Cennete
giremezler. Cennetin kokusunu tadamazlar. Elbette ki Cennetin kokusu, çok çok
uzaklardan duyulur.” Ya'nî Allâhü Te‘âlâ onları Cennetten o kadar uzak eder ki.
Cennetin kokusu onlara ulaşmaz. Bu zamanda, bu iki sınıf çoğalmıştır.
Böylelerinden çok kaçınmalıdır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fıkıh
ve hadîs kitablarında diyor ki, kadınlara, kendi ev ve odalarında namaz kılmak,
sarayın odasında kılmaktan, sarayın odasında kılmak sarayın sofasında
kılmaktan, sarayın sofasında kılmak, mahalle mescidinde kılmaktan daha iyidir.</p>

<p><b>(Mevlânâ Muhammed Rebhami,</b></p>

<p><b>Riyâdü’n-Nasihîn, 143-146.s.)</b></p>

<p><b>5 ŞUBAT 2007</b></p>

<p><b>SEN ONLARIN MİLLETLERİNE TABİ OLMADIKÇA NE YAHUDÎLER, NE DE
HIRİSTİYANLAR SENDEN ASLA HOŞNUD VE RAZI OLMAYACAKLARDIR (Bakara s. 120)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yahudîler,
Hz. Peygamber (s.a.v.)’e “Gel bizimle bir müddet hoş geçin, bizi memnun et de
sana tabi olalım” diye bir teklifte bulunmuşlar. Bu teklifteki art
düşüncelerini anlatmak için şu âyet inmiş: “Ey Muhammed! Ne yahudîler, ne de
hristiyanlar sen onların milletlerine tabi olmadıkça asla senden memnun
olmazlar.” Hiçbir şekilde onların gönüllerini hoş edemezsin, meğer ki
milletlerine tabi olasın. Halbuki senin için, ikisinin de milletine tabi olmak
mümkün değildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şu
halde son peygamberlik diline mahsus olan bir belağat ve edeple onlara “Sadece
de ki, Allâh’ın hidayeti, işte uyulacak hidayet ancak odur. Hidayet diye ona
denilir, sizin hidayet dediğinize değil. Allâh’ın Resûlü (s.a.v.), Allâh’ın
kitabı, Allâh’ın dîni dururken, başkasına tabi olmak sapıklıktır. Özellikle hak
din, Allâh’ın dînidir. Ancak uyulacak odur. Ben size değil, siz bana
uyacaksınız. “Uyulmaya layık olan haktır.” Yol hak yolu, hidayet Allâh’ın
hidayetidir. Allâh katında küfre ve şirke yardım yoktur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yahudî
ve hıristiyanların takip ettikleri din ve millet, inkar edilemez delil ve
burhanlarla isbat edildiği üzere, kendi heva ve hevesleriyle, gönüllerinin
keyfince uydurulmuş hurafeler, din adına ortaya konmuş bozmalardır. Bunlar
hakka değil keyiflerine tabidirler; milletleri, peygamberlere indirilen
kitaplardan ve hak yol olan tevhidden, İslam ve ihsan esaslarından çıkmış,
bambaşka bir şey olmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Allâh, bütün eski dinlerin temel esaslarını Kur’an’da açıklamış, bunları tasdik
ve te’yid edip yeniden onaylamış ve o esaslarından ayrılanların, gerçek dine
değil hevalarına uyduklarını göstermiştir. Din dedikleri şeyin aslında hevadan
ibaret bulunduğunu hatırlatarak Peygamber (s.a.v.)’i bunlara uymaktan şiddetle
sakındırmıştır. Bu ihtarın Peygamber (s.a.v.)’den ziyade ümmetine yapılmış
olduğunda şüphe yoktur. O heva ve heves sahipleri, o tahrif ve bid’at ehli,
artık gerçek manasıyla Kitap ehli değillerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>  (Hak Dîni Kur’an Dili, 1.c., 398.s.)</b></p>

<p>&nbsp;</p>

<p><b>6 ŞUBAT 2007</b></p>

<p><b>ALLÂH RESÛLÜ (S.A.V.)’E SALEVAT GETİRMENİN MİKDÂRINA DÂİR HADÎS-İ
ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Übey ibn-i Ka‘b (r.a.), Resûlullâh (s.a.v.)’e dedi ki: “Yâ Resûlallâh, ben
Senin üzerine çok salevât getiriyorum. Buna vaktimin ne kadarını tahsîs
edeyim?” Resûlullâh (s.a.v.) Efendimiz: “Dilediğin kadarını.” buyurdular. Hz.
Übey ibn-i Ka‘b (r.a.): “Dörtte biri nasıl?” diye sorunca Resûlullâh (s.a.v.)
Efendimiz: “Dilediğin kadar yap, artırırsan senin için daha hayırlıdır.” diye
buyurdular. Hz. Übey ibn-i Ka‘b (r.a.) tekrâr sordu: “Üçte biri olsa?”
Resûlullâh (s.a.v.) Efendimiz:“Dilediğin kadar yap, artırırsan senin için daha
hayırlıdır.” diye buyurdular. Hz. Übey ibn-i Ka‘b (r.a.) tekrâr sordu: “Yarı
olsa?” Resûlullâh (s.a.v.) Efendimiz: “Dilediğin kadar yap, artırırsan senin
için daha hayırlıdır.” diye buyurdular. Hz. Übey ibn-i Ka‘b (r.a.) tekrâr sordu:“Üçte iki nasıl?” deyince Resûlullâh (s.a.v.):“Dilediğin kadar yap, artırırsan
senin için daha hayırlıdır.” Hz. Übey ibn-i Ka‘b (r.a.) bunun üzerine tekrâr
sordu: “Bütün vakitlerimde Yâ Resûlallâh, Sana salât getirsem.” Peygamber
(s.a.v.) Efendimiz buyurdular ki: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bu
sana yeter, gam ve kederine de mânî‘ olur.”</p>

<p><b>SALAVÂT-I ŞERÎFE</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerîfte: “Kim, bu salâvât-ı şerîfeyi bir def‘a okursa bana on iki bin salevât
getirmiş gibi olur.” buyurulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
salli ‘alâ muhammedi’n-nebiyyi ‘adede men sallâ ‘aleyhi mine’l-ahyâri ve ‘adede
men lem yusalli ‘aleyhi mine’l-eşrâri ve ‘adede katarâti’l-emtâri ve ‘adede
evrâkı’l-eşcâri ve ‘adede enfâsi’l-müstağfirîne bi’l-eshâri ve ‘adede mâ-kâne
ve mâ-yekûnu ilâ yevmi’l-haşri ve’l-karâri ve salli ‘aleyhi mâ-te‘âkabe’l-leyli
ve’n-nehâri. Ve salli ‘aleyhi ma’htelefe’l-melevâni ve te‘âkabe’l-‘asrâni ve
kerrere’l-cedîdâni ve’stakbele’l-ferkadâni ve ‘adede emvâci’l-bihâri ve
‘adede’r-rimâli ve’l-ğifâri. Ve belliğ rûhahu ve ervâha ehli beytihi
minne’t-tehiyyete ve’t-teslîme ve ‘alâ cemî‘i’l-enbiyâi ve’l-mürselîne
ve’l-hamdü li’llâhi rabbi’l-‘âlemîne. Allâhümme salli ‘alâ muhammedin ve ‘alâ
âli muhammedin bi ‘adedi külli zerratin elfe elfi merratin. Allâhümme salli
‘alâ muhammedi’n-nebiyyi ve ‘alâ âlihi ve sahbihi ve sellim. Sübbûhun kuddûsun
rabbunâ ve rabbu’l-melâiketi ve’r-rûh. Rabbi’ğfir ve’rham ve tecâvez ‘ammâ
ta‘lemu inneke ente’l- e‘azzu’l-ekremu.</p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>7 ŞUBAT 2007</b></p>

<p><b>ÖMER B.
ABDÛLAZİZ (R.A.) -1</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
b. Abdülaziz (r.a.), vâlilerine dâimâ, “bir gün Allâh (c.c.)’e hesap vereceklerini”
hatırlatarak adaletle ve gerçek müslümân gibi hareket etmelerini, halkı bu
şuurla yönetmelerini emrederdi. Emr-i bi’l-ma‘rûf ve nehy-i ani’l münkeri asla
unutmamalarını, ilimleriyle amel etmelerini, herşeyin aslının Allâh korkusu
olduğunu hatırlatır dururdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hepsinden
önemlisi onların bir “inânç devleti” inde görev yaptıklarını, onlar için en
büyük düstur olarak Kur’an ve sünnetin daima uygulanması gerektiğini, bundan
asla ayrılmamalarını, bunu yapmayanların dünyâ ve âhirette sorguya çekileceklerini
söylerdi: “Haktan sonra bâtıl olmaz. Hakkın dışında olan herşey bâtıldır,
merduttur (reddolunmuştur). İnsan, gören gözünü kendi eliyle kör eder mi, hak
ortada iken bâtıla sapar mı?...” derdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
bin Abdülaziz (r.a.), bütün görevlilerin ve vâlilerin, kendi makamlarını kötüye
kullanabilecekleri veyâ halka karşı böbürlenebilecekleri bütün kapıları ve
menfaat devşirme yollarını tamâmen tıkamış ve kapamıştı. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yani
kısacası, İslâm nedir? İslâm hayata yansıyınca durum nasıl olur? İnsan hakları
nasıl korunur? Hattâ şu dünyâ âlemi nasıl bir huzûr mekânı olur, bunu bilfiil
göstermişti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deniliyor
ki, Ömer b. Abdülaziz (r.a.), normalde bir halîfenin dikkatini çekmeyecek olan
birçok ince işlerin farkına vardı. Kötülük ve ihanetin nereden açık kapı
bulduğunu bildiği için o kapıları kapattı. Bu açık kapılardan biri: Vâlilere ve
idarecilere verilen hediyelerdir. Valiler bu hediyeleri kabûl ediyorlardı. Hem
de, “Resûlullâh (s.a.v.) verilen hediyeleri kabûl ediyordu” diyerek,
yaptıklarının meşrûluğuna delil getiriyorlardı. Daha da ileri gidip, “Hediye
almak sünnettir” hükmünü bastırıyorlardı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
defâsında kendisine hediye getirdiler. Kabûl etmedi. Getirenler, “Resûlullâh
(s.a.v.)’in hediye kabûl ettiğini” söylediler. O da şöyle cevâb verdi:“O,
Allâh’ın Resûlü (s.a.v.) için hediyedir, ama bizim için rüşvettir. Benim ise bu
rüşvete ihtiyâcım yoktur!” İşte böyle, rüşvet kapısını açabilir veyâ “hediye
rüşvete benzemektedir” düşüncesiyle memurların hediye almasını yasaklamıştı.</p>

<p><b>(Ekrem Sağıroğlu, Halîfelik Dönemi</b></p>

<p><b>Ömer b. Abdülaziz (r.a.), 188.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>&nbsp;</b></p>

<p><b>8 ŞUBAT 2007</b></p>

<p><b>ÖMER B. ABDÛLAZİZ (R.A.) -2</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Doğu
eyâletlerinde vazgeçilmez bir örf olan “Nevruz ve Mihrican” bayramlarında
verilen hediyeleri kaldırmıştı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vâlilere
gönderdiği genelgelerde şunları da yazıyordu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Her
ne ad altında olursa olsun, hediye kabûl etme! Halka dağıtılan kutsal
kitaplardan bedel kabûl etme. Seyyahlardan, nikâhlardan, süt ve deve üzerinden
vergi alma..”</p>

<p><b>(Emir Alî Musamer, Târihi İslâm, 126.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Vâlilerin
ticaretle uğraşmalarını doğru bulmuyorum. Hele bir vâlinin, bulunduğu bölgede
yaptığı ticaretin kendisine harâm olduğu düşüncesindeyim. İdarecilerden her kim
ki, kendi namına bizzat ticaretle meşgul olursa, istemese dahi millete mahkum
olur, minnet altında kalır. Bu konuda doğru davranmayı istese bile haksızlıklara
sebep olabilir...”</p>

<p><b>(Ömer b. Abdülaziz (r.a.), 99.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
b. Abdülaziz (r.a.)’in, yönetim ilkelerinde ve kararlarında ne kadar isabetli
olduğunu, ondan sekiz asır sonra gelen büyük tarihçi mütefekkir İbn-i Haldun
da, meşhur “Mukaddime” isimli eserinde doğrulamakda ve şöyle demektedir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sultanın
ticaretle uğraşması halk için zararlı, devlet kademelerindekiler için fesat ve
ifsad unsurudur. Herşeyden önce, tüccar olan Avrupa idarecilerinin beldeleri bu
görüşün en büyük te’yidleridir.”</p>

<p><b>(İbn-i Haldun, Mukaddime, 97.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İdarecilerin
ticaretle uğraşmasını yasaklaması:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
İbni Abdülaziz (r.a.), vâlilerin ve devlet kademesinde bulunan memurların
ticaretle uğraşmalarını yasakladı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Emevî
halîfelerinin gerek kendileri ve gerekse aileleri için her türlü eşyâyı
hazîneden almaları da yanlış olan başka bir uygulamaydı. O, bu kötü geleneği de
tamâmen değiştirdi ve hakkı olmayan bir kimsenin hazineden (beytü’lmâlden)
hiçbir sûretle bir şey alamayacağı kuralını koydu. Kendisi de hazineden hiçbir
şey almadı. </p>

<p><b>(Ekrem Sağıroğlu,</b></p>

<p><b>Halîfelik Dönemi Ömer b. Abdülaziz (r.a.), 200.s)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>9 ŞUBAT 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1892
Yılında Adana’nın Tepebağ mahallesinde Dünyaya teşrîf eden Hazret-i Sâmî
(k.s.)’un babaları Müctebâ Efendi, anneleri Ümmügülsüm Hanımefendilerdir.
Dedelerinin ismi Abdurrahmân, büyük dedeleri İshâk ve Hüseyin Efendilerdir.
Büyük Türk beyliklerinden Ramazânoğlu beyliğinin en son beylerinden olan
Abdülhâdî Efendinin (ki Sâmî Efendi Hazretlerinin büyük dedelerindendir)
tesbîtine göre Ramazânoğlu beyliği aslen Türklerin Oğuz boyunun Üçoklar
kabîlesindendir. Bu kabîlenin de şecereleri büyük Türk Hâkânı Nureddîn Zengî
(Şehîd) vasıtası ile Seyfullâh Hz. Hâlid bin Velîd (r.a.)’e dayanır. Efendi
Hazretleri kendi ifâdeleriyle doğumlarını şöyle nakletmektedirler: “-Benim
doğumum (1308) târihindedir: Adana’da Vakıfsarayı’ndadır. Doğumumdan evvel
kapıya bir zât gelmiş: “-Bu evde, yakında bir doğum olacaktır, oğlan olacaktır,
adını: Sâmî koyunuz; hayırlı bir insan olacaktır.” diyor, gidiyor. Bir müddet
sonra doğum oluyor, oğlan oluyor. Adı: “Mahmûd Sâmî” konuyor. Sonra o zât
tekrâr geliyor. Oğlan, doğduğunu söylüyorlar. Adının da “Muhammed Mahmûd Sâmî”
konulduğunu öğrenince: “-Sandıktaki emânetimi veriniz!” diyor. Ona benzer bir
emâneti veriyorlar:“-Bu değil; esâs sandıktaki bana âid emâneti veriniz!”
diyor. Veriyorlar. Memnûn oluyor. Duâ edip gidiyor.” Efendi Hazretleri bu
ma’lûmât hakkında:“-Bunu kaydediniz. Mühimdir. Gelen zât, boş değildir. Bunları
olduğu gibi sen kaydet. İleride neşredilir. İyi olur. Hayırlı olur.” diye
buyurdular. Not: Bu ma‘lûmât, Muhterem Ömer Kirazoğlu (Rh. Aleyh) Ağabey’in
kendi el yazısı ile not defterinden alınmıştır. Metinden Hazretin ism-i
şerîflerinin tam olarak “Muhammed Mahmûd Sâmî” olduğu öğreniliyor. Hazretin 6
Kasım 1937’de kendi el yazılarıyla, latince olarak, “Kadastro ve Tapu Tahrîrine
Mahsûs Beyânnâme”de, sâdece “Sâmî” ismini ve imzâsını kullandıklarına ve nüfus
cüzdanlarında da sâdece “Sâmî” ismi kullandığına göre, tam ism-i şerîflerinin
kullanılmaması o devirdeki birtakım yasakları akla getirmektedir. Bu
“Beyânnâme”de, Hazretin doğdukları ev Seyhân vilâyeti, Adana kazası, Kayalıdağ
mahallesi, Sabuncu Abdullâh sokağı olarak belirtilmiştir ki burada da isimler
değiştirilmiştir. Hazretin doğdukları evin bulunduğu mahalle en son Tepebağ
olmuştur.</p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>10 ŞUBAT 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Doğumundan
i‘tibâren bütün hayatı boyunca bu müjdenin şanlı izlerini taşıyan bu zâta “Âlî
makâm sâhibi” ma‘nâsına gelen Sâmî ismi konur. Her hâlleri büyük, yüksek makâm
sâhibi oluşlarının dışarıya tezâhürüdür. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hakk
idâresinin kaldırılıp, halk idâresinin müslümânlara da sevdirilmeğe çalışıldığı
şu cehâlet asrında; ekseriyetin İslâm dışı davranışlarına; </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bugünkü
şartlarda ancak bu kadar olur.” diyerek kılıf bulup, İslâm’ın bazı şartlarda
tam olarak yaşanamayacağı iddiâsını hâlleri ile çürütüp, asra yakın ömrünün,
doğumundan i‘tibâren tamamını, sünnete harfiyyen riâyet ederek geçirip, İslâm,
fitnenin zirveye çıktığı devirlerde sünnete tam olarak ittibâ edilerek
yaşanabilir ve kıyâmete kadar da yaşanacaktır diye hayatı ile bunu isbât etmiş
bir âlî kadîrdir Hazret-i Sâmî (k.s.). </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
(c.c.) dostlarının büyüklerinden bir zâtın ifâdesi ile “Asırların nâdir
yetiştirdiği bir büyük velîdir” Hazret-i Sâmî (k.s.). </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1950’li
yılların başlarında İstanbul’a intikâllerinden sonra kendilerine Fahr-i Kâinat
sallallâhü aleyhi vesellem Efendimiz tarafından “MAHMÛD” ismi verilmiş ve
kendileri icâzetli halîfeleri Adanalı Hacı Hasan Efendiye: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Fakire
bundan sonra Mahmûd Sâmî denilmesini ihvâna bildiriniz; bize böyle emrolundu.”
diye emir gereği büyük tebşîrâtı bildirirler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çocuk
yaşlarında muhterem anneleri kendilerini akrânlarıyla oynamak üzere dışarı
gönderdiklerinde Hazret-i Sâmî (k.s.) Efendimiz ellerini dizlerinin üzerine
koyup “tahiyyât” oturuşundaki gibi oturup, uzaklara gözlerini diker, devâmlı
olarak düşünür, tefekkür ederler. Çünkü Allâh (c.c.)’ün Resûlü (s.a.v.)
Efendimiz, Mi‘râc’da tahiyyâtta gibi oturmuşlardı. Bu sünneti ömürleri boyunca
hep böyle sürdürdüler. Hiç bir zaman kendilerini bunun dışındaki bir şekilde
otururken gören olmamıştır. “Neden arkadaşları ile oynamayıp oturduğu”
sorulduğunda: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Biz
oyun için yaratılmadık.” buyurmuşlardır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
hadîs-i şerîfi telmîh; işte sünnete ittibâ‘.</p>

<p>&nbsp;</p>

<p><b>11 ŞUBAT 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
sünnete uygun hayat günümüz insanlarının ancak örneklerini kitâblarda
görebildiği bir şekilde tam 96 yıl devâm etmiştir. Doğumlarından dâr-ı bekâya
intikâllerine kadar gecesiyle, gündüzüyle, harekâtı ve sekenâtı ile günün 24
sâatinde sünnet-i seniyyeye; Hazret-i Abdullâh ibn-i Ömer radıyallâhu anhümânın
dediği gibi ve Pîr Efendimiz Hazretlerinin de mısralaştırdığı şekilde:“Muhammed Mustafa sallallâhü aleyhi vesellem Efendimiz Hazretlerinin eşiğinde
aklı kurbân ederek” katıksız, tam teslîmiyetli bir sünnet tatbîkâtıdır bu
mübârek hayat! </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
kerâmeti maddî ve ma‘nevî olarak ikiye ayıran Muhyiddîn-i Arabî hazretlerinin:“Esâs kerâmet ma‘nevî kerâmettir; o da yirmi dört sâatin tamâmını Resûl-i Ekrem
sallallâhü aleyhi vesellem Efendimiz Hazretlerinin sünnetine uygun olarak
geçirmektir. Bizce makbûl olan da budur.” dediği ma‘nevî kerâmetler
manzûmesidir Hazret-i Sâmî (k.s.) Efendimizin asırlık ömürleri.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhyiddîn-i
Arabî hazretleri: “Ehlullâh kendilerinden kerâmet zuhûr etmesini kadınların
hayız ve nifas hâli gibi görürler.” buyuruyor. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bütün
hayatlarında buna son derece dikkat eden Efendimiz (k.s.) Hazretleri bir
sohbetlerinde (1970’li yılların ikinci yarısında Erenköy’de bir evde)
Abdü’l-kâdir-i Geylânî hazretlerinin kendisini yardıma çağıran Adana’nın Misis
nâhiyesinin Abdoğlu köyünden bir Ermeni çocuğunun hayvanına, düşen çuvalları
biiznillâh yüklemesine âid kıssayı anlatırken, son derece sâf ihvânlardan
Merhûm Dr. Bahâ Bey, ayağa kalkarak: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Vallâhi bu Zât, asrın Abdü’l-kâdir-i Geylânî’sidir, ne zaman sıkışıp yetiş yâ
Hazret-i Sâmî desem bu Zât’ın himmetiyle biiznillâh her müşkülüm hallolur.”
diye bağırınca, Sâmî (k.s.) Efendimiz Hazretleri mu‘tâdlarını bozarak yeni
başlamış olan sohbeti “el-Fâtiha” diyerek bitirip, fakîre dönerek: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Arabayı
hazırlayın” buyurdular ve sohbeti yarıda bırakıp, ev sahibinin yapacağı ikrâmı
da: “-İkrâmınızı kabûl ettik, Allâh (c.c.) râzı olsun” diyerek yemeden oradan
ayrıldılar. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
kendilerine karşı sırrı fahş edip kerâmetlerini açığa vurana verdikleri kendi
üslûblarınca en ağır ders.</p>

<p>&nbsp;</p>

<p><b>12 ŞUBAT 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bütün
hayatı ma‘nevî kerâmet (ya‘ni istikâmet) olan Efendimiz Hazretleri,
kendilerinden sâdır olan kerâmetleri böylece saklamamızı bize öğretmiş
oluyorlardı. Böylece kerâmetin matlûb olmadığını, zuhûrunun o kişilere Allâh
(c.c.)’ün rahmeti olduğunu anlatmış oluyorlardı. Buna da hamdetmek lâzımdı ve
hemen takılmadan istikâmet üzere Hakk yola devâmı öğretiyorlardı. Böylece
inkılâb kâbiliyetini hâiz olan kalbimiz hakîkî ve tek matlûb olan Allâh (c.c.)
ile olacaktı. Ağyârdan ictinâb gerekliydi. İşte kalbin hâllerini anlatırlarken
verdikleri bir misâl: “Bukâlemun denilen, Türkçe adı “bahtabakan” kertiş
cinsinden kuyruğu ile dala sarılan bir hayvan vardır. Çocukluğumuzda, bu boz
renkli hayvanı tutar, erkeklerin o zaman kullandığı kırmızı renkli, püsküllü,
kalıba konan feslerini onun üzerine koyardık. Kısa bir süre sonra fesi
kaldırdığımızda, bukalemunun kıpkırmızı olduğunu görürdük. Biraz açıkta kalınca
eski boz rengine avdet ederdi. Yine kadınların başını örttüğü siyah renkli
yağlığı (başörtüsünü) alır bukalemunun üzerine örterdik. Bir müddet
beklettikten sonra başörtüsünü açtığımızda hayvanın renginin siyahlaştığını
müşâhade ederdik. Biraz sonra asıl rengine avdet ederdi. İşte bir hayvanda bu derece
bulunduğu yere intibâk kâbiliyyeti olursa; ya kalbimizi nasıl muhâfaza gerekir;teemmül edelim” buyururlardı. Hadîs-i şerîfte buyuruldu ki: “Cenâb-ı Hakk,
sizin kalıbınıza değil; kalblerinize nazar atfeder. Kalb nazargâhı İlâhîdir;ona göre dikkat etmeliyiz.” Yine buyuruyorlar: “Gençliğimde dergâhta hâl ehli,
ehl-i keşiften Âdil Beğ bana:“-Sâmî evlâdım, münâsebette bulunduğun kişilere
çok dikkat et, sakın kasvetli kimselerle karşı karşıya oturma. Bir def‘a
Ayasofya câmiinde mevlid dinliyordum; bir de baktım letâiflerim durmuş.
Karşımda diz dize oturduğum adamın kalbi hasta imiş (ya‘ni katı). Letâiflerimi
üç günde zor çalıştırdım.” dedi. Câmiide mevlid dinleyenin kalbinden bu in‘ikâs
olursa ona göre dikkat edelim.”</p>

<p>&nbsp;</p>

<p><b>13 ŞUBAT 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gönüller
sultânı Hazret-i Sâmî (k.s.), kalbin Kur’ân-ı kerîmde beş sınıf olarak beyân
edildiğini anlatırlardı. Ezcümle: 1- Ölü kalb, 2- Hastalıklı kalb, 3- Gâfil
kalb, 4- Zâkir kalb, 5- Ma‘nen diri (hayy) kalb. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kalbimizi
her türlü hastalık ve tehlikelerden koruyacak birinci şartın zikru’llâha devâm
olduğunu her def‘asında tekrâr tekrâr beyân buyururlardı. Bunun da, az yiyip
oruç tutarak ve şartlarına riâyetle yapılırsa netice hâsıl olacağını
bildirirlerdi. Çünkü kul, hadîs-i şerîfte beyân buyurulduğu üzere: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kalben
zikre muvaffak olursa şeytân me’yûs olarak geri çekilir; zikirden gâfil olursa
kalbe yeniden girer.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
azîmüşşânı kalben zikreden ile zikretmeyenin farkı cesed dirisi ile ölüsünün
farkı gibidir.” buyururlardı. Bu yüzden insanlar, kendilerini Allâh (c.c.)’ü ve
O’nun zikrini hatırlatanlarla berâber olmağa çağrılıyordu. Tevbe sûresinde
Cenâb-ı Hakk: “Ey îmân edenler, Allâh’tan korkun da sâlih ve sâdıklarla beraber
olun.” diye emrediyor. Sâlihlerden bu dünyada istifâde olacağı gibi kabirde ve
mahşerde de istifâde olunacağını tefsîr ve hadîsten misâllerle anlatırdı,
Hazret-i Sâmî (k.s.). </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
husûsta kendilerine âid şu menkîbeyi anlatırlardı: “Çocukluğumda kız kardeşim
yürüyemiyordu. Yakınlarımız Pozantı’ya yakın bir köyde Kaplanca Dede adlı bir
zât var; kızı ona götürün; inşâallâh onun vesîlesi ile Allâh (c.c.) şifâ’ verir
dediler. Ben, annem ve kız kardeşim o zâtın türbesine gittik. Geceyi orada
geçirdik. Gece bir ara kız kardeşim bağırarak uyandı. Annem: “- Kızım ne var,
ne oldu, niye bağırdın?” dedi. Kız kardeşim: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Anne şu kabirdeki dede kalktı, geldi benim kalçamın üzerine oturdu” dedi. Bu
hâlden sonra yürüyemeyen kız kardeşim Allâh (c.c.)’ün izni ile ayağa kalktı
yürüdü. Ömrü boyunca da bir daha ayağı ağrımadı” diye buyurdular. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
sâlihlerden biiznillâh “kabirdeki istifâde”.</p>

<p>&nbsp;</p>

<p><b>14 ŞUBAT 2007</b></p>

<p><b>YAVUZ SULTAN SELİM HÂN VE </b></p>

<p><b>MISIR SEFERİNDE SİNÂ ÇÖLÜNÜ GEÇİŞİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sultan
Selim Hân, Mısır Sultanı Tomanbay'a Osmanlı hâkimiyetini tanıması şartıyla
antlaşma teklifi için iki elçi gönderdi. Osmanlı elçileri, Sultan Tomanbay'ın
arzusu dışında, Kölemenlerce öldürüldü. Sultan Selim Hân, Osmanlı elçilerinin
katledilmesini harp sebebi saydı. Mısır'ın merkezi Kâhire'ye ulaşmak için Sina
Çölünü geçmek gerekiyordu. Osmanlı ordusu Sina Çölünü günde ortalama otuz
kilometre yürüyüşle bir haftada geçerek, harp târihinde rekor yaptı. Sina
Çölünü geçerken şu vak'a o târihten beri menkıbe olarak anlatılır: Sina Çölünde
yıllardan beri yağmur yağmamasının verdiği kuraklıkla, müthiş çoraklık,
ıssızlık ve kum fırtınası vardı. Pâdişâh, devlet adamları ve süvariler ata
binmiş hâlde çölde ilerlerken Sultan Selim Hân bir ara atından iner. Sultanın
piyade yürüyüşüne geçmesiyle, bütün devlet adamları ve süvariler attan inerler.
Başta Sultan Selim Hân ve bütün ordu kurak ve çorak Sina Çölünde piyade
yürüyüşü yaparlar. Ordu harap ve bîtap bir hâle gelir. Fakat, Sultan Selim Hân,
büyük bir edeb ve huşu içinde yürümektedir. Sebebi sorulunca; bütün heybet ve
azametinden sıyrılıp, sakin ve edeple buyurur ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Önümüzde,
fahri kâinat Hazret-i Muhammed (s.a.v.) Efendimiz yürümekteyken at üstünde
gitmekten haya ederim.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sina
Çölünü geçerken yağmur da yağıp, kolayca Mısır'a ulaşırlar. Sultan Selim Hân,
Kahire'ye 15 Şubat 1517 târihinde parlak bir merasimle girdi. 20 Şubat Cuma
günü Melik Müeyyed Camiinde okunan hutbede kendisi için söylenen “Hâkimü’l
Haremeyni’ş Şerîfeyn” unvanını kabul etmedi. Mübarek makamlara hürmeten
ünvanındaki “Hâkim” kelimesi yerine hizmetçi mânâsındaki “Hâdim”i getirtip
“Hâdimü’l-Haremeyni’ş Şerîfeyn” (Mekke ve Medine'nin Hizmetçisi) ünvanını aldı.
Bunu belirtmek için de sarığının üstüne süpürge biçiminde sorguç taktı.</p>

<p><b>(Yeni Rehber Ansiklopedisi, 20.c. 190.s.)</b></p>

<p><b>15 ŞUBAT 2007</b></p>

<p><b>YAVUZ SULTAN SELİM HÂNIN TEVÂZUÛ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;On
altıncı yüzyılda Osmanlı kara ordusu, dünyânın en büyük ordusuydu. Sultan Selim
Hân, kara askerine verdiği önemi donanmaya da verdi. Mısır'dayken, Memlüklüler
zamanında Kızıldeniz'de donanma kumandanı olan Selman Reis, huzura gelince,
Osmanlı hizmetine alındı. Cezayir hâkimi Barbaros Hayreddîn de Sultan Selim
Hâna elçi gönderip, yardım istedi. Barbaros'un Osmanlı hizmetine girmesiyle,
Akdeniz Türk Gölü olma yoluna girdi. Donanma faaliyetini tamamlayan Yavuz,
devrin büyük âlimi Kemâl Paşazâde'ye niyetinin feth-i Efrenciye, yâni Avrupa
olduğunu bildirmişti. Ancak yakalandığı amansız şirpençe hastalığı buna mâni
oldu. Vefat etmeden bir müddet önce yanında bulunan Hasan Can; “Sultanım
Allâh'ı hatırlamak zamanıdır.” deyince Yavuz Sultan Selim Hân:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Lala,
Lala bunca zamandan beri bizi kiminle biliyordun. Cenâb-ı Hakk'a teveccühümüzde
bir kusur mu gördün?” buyurmuş ve Yâsin-i şerîf okumasını istemişti. Kendisi de
onunla birlikte okurken rûhunu teslim etmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sultan
Selim Hânın sandukasının üstünde Mısır seferinde giydiği kaftanı örtülüdür.
Sultan Selim Hân Mısır seferini tamamlayıp, Kahire'den Şam'a dönerken, yolda, o
sırada Anadolu Kâdıaskerliği vazifesini yapan Ahmed ibn-i Kemâl Paşazadeyi
yanına çağırdı. Sohbet ederek giderlerken, İbn-i Kemâl'in atı birdenbire bir su
çukuruna bastığı için Sultan Selim Hânın üstü başı ıslanıp, kaftanı çamur oldu.
İbn-i Kemâl Paşa telâşa düşünce, azametiyle meşhur olan Sultan Selim Hân; “Bir
âlimin atının ayağından sıçrayan çamur, benim için şereftir. Öldüğüm zaman bu
kaftanı böylece sandukanın üstüne koysunlar!” deyip, sırtından kaftanı çıkarıp,
saklattı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sofiyye-i
âliyyenin büyük âlimi Muhyiddîn-i Arabî'nin Şam'daki kabr-i şerîfini tespit ettirip
yanına cami, türbe, imaret yaptırdı. Çok heybetli olup, azâmetinden
çevresindekiler titrediği hâlde, âlimlere, halkına karşı tevazû sahibiydi.
Devamlı; “Pâdişâh-ı âlem olmak bir kuru kavga imiş. Bir velîye bende olmak
cümleden âlâ imiş.” buyururdu. Çok mütevâzi olup, sâde giyinirdi. Muhteşem
Osmanlı Devletinin ve İslâm âleminin lideri olmasına rağmen Peygamber (s.a.v.)
Efendimizin ahlâkı ile ahlâklandığından debdebe ve şaşaadan uzak hayat sürerdi.
</p>

<p><b>(Yeni Rehber Ansiklopedisi, 20.c. 192.s.)</b></p>

<p><b>&nbsp;</b></p>

<p><b>&nbsp;</b></p>

<p><b>16 ŞUBAT 2007</b></p>

<p><b>SAFER AYINDA YAPACAKLARIMIZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Safer:Kamerî ayların ikincisidir. Osmânlı’da resmî vesîkalar ile husûsî mektûblarda
ve takvîmlerde “Saferü’l-hayr” sûretinde yazılır ve “sad” harfi rumûzuyla
gösterilirdi. “El-ukyânûsu’l-basît fî tercemeti’l-kâmûsi’l-muhît” te safer için
şu îzâhât vardır. “Es-safer: Fethateynle bir ‘illet adıdır ki insânın karnına
‘ârız olup insânın benzini kehrübâ (kehribâr) gibi sarartır.” </p>

<p><b>(M. Z. Pakalın, Osmânlı Târih D. ve T. S., 3. c.) </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
ayda oruç ve namâz gibi nâfile ibâdetlerin yanısıra Safer ayına hâs duâ ve
ibâdetler de yapılmalıdır. Bu günâhkâr kulların en büyük silâhı duâsıdır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) Efendimiz şöyle buyurmuştur: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Duâ
ibâdetin iliği ve özüdür.” (Tirmizî) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
(c.c.)’ün fazl u kereminden isteyiniz; çünkü istenilmesinden hoşlanır.” (Tirmizî) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Muhakkak
ki Allâh (c.c.), ısrâr ile duâ eden kulunu sever.” buyurmuşlardır. (Taberânî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>SAFER AYINDA HER GÜN  OKUNACAK DUÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi’smi’llâhi’r-rahmâni’r-rahîm</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;E‘ûzü
bi’llâhi min şerri hâzâ’z-zamâni ve este‘îzu bihi min şürûri sâiri’z-zamâni ve
e‘ûzu bi-celâli vechike ve cemâli kudsike en tücîrenî mine’l-belâi fî
hâzihi’s-seneti ve kınâ min şerri mâ-kazeyte fîhâ ve ekrimnâ fî’s-saferi yâ
ekreme’l-ekremîne. Ezhir vahtim hâzihi’ş-şuhûre ‘aleyye bi’s-selâmeti
ve’s-sa‘âdeti ve li-ehli beytî ve li-‘akribâî ve li-cemî‘i ümmeti Muhammedin
‘aleyhi’s-salâtü ve’s-selâmu bi-rahmetike yâ erhame’r-râhimîne. Allâhümme
ferricnâ bi-duhûli’s-saferi vahtimlenâ bi’l-hayri ve’z-zaferi.</p>

<p class=NoteLevel1>&nbsp;</p>

<p><b>17 ŞUBAT 2007</b></p>

<p><b>HIFZ DUÂLARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;E‘ûzu
bi’llâhi mine’ş-şeytâni’r-racîmi. Bi-smi’llâhi’r-rahmâni’r-rahîm. Tehassantü
bi-zî’l-mülki ve’l-melekûti, ve’‘tesamtü bi’l-‘izzeti ve’l-ceberûti ve
tevekkeltü ‘alâ’l-meliki’l-hayyi’l-kayyûmi’l-halîmi’llezî lâ-yenâmu ve
lâ-yemûtu. Dahaltü fî hirzi’llâhi. Dehaltü fî hıfzi’llâhi. Dehaltü fî
emâni’llâhi bi-hakkı kâf hâ yâ ‘ayn sâd. Küfîtü ve bi-hâ mim ‘ayn sîn kâf.
Humîtü ve bi-lâ-havle ve lâ-kuvvete illâ bi’llâhi’l-‘aliyyi’l-‘azîmi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümma’hruznî
bi-hırzi kudretike min keydi’l-a‘dâi ve hallısnî bi-mennike ‘an sûi
kasd-i’l-eşkiyâi ve e‘ûzü bi-ke min kahri’l-kâhirîne ve zulmi’z-zâlimîne ve
keydi’l-ümerâi’l-hâsidîne ve ta‘ni’l-eşkiyâi’l-müfsidîne ve
şemâteti’l-eşirrâi’l-mudırrîne ve’l-hamdü li’llâhi rabbi’l-‘âlemîne.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
yâ hâfıza Nûhun fî’l-mâ’i ve Yûsufe fî’l-bi’ri ve Yûnuse min batni’l-hûti ve
Eyyûbe fî’d-durri ve Mûsâ fî’l-yemmi ve İbrâhîme fî’n-nâri ve Muhammedin
sallâ’llâhu te‘âlâ âleyhi ve selleme fî’l-ğâri. İhfaznî ve lâ-tefzahnî ‘alâ
rü’ûsi’l-eşhâdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
innî esbahtü (emseytü) lâ-emlikü li-nefsî darran ve lâ-nef‘an ve lâ-mevten ve
lâ-hayâten ve lâ-nüşûrâ ve lâ-estedî‘u en âhize illâ mâ-a‘taytenî ve
lâ-ettekıye illâ mâ vekîtenî allâhümme ve’ffıknî li-mâ tühibbuhu ve terdâhu
mine’l-kavli ve’l-‘ameli fî tâ‘atike inneke zû’l-fadli’l-‘azîmi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi-smi’llâhi’r-rahmâni’r-rahîm</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fa’llâhu
hayrun hâfizan ve hüve erhamu’r-râhimîne.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi-smi’llâhi
mâ-şâ’a’llâhu lâ-yesûku’l-hayra illâ’llâhi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi-smi’llâhi
mâ-şâ‘a’llâhu lâ-yesrifü’s-sûe illâ’llâhi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi-smi’llâhi
mâ-şâ’a’llâhu mâ-kâne min ni‘metin fe-mina’llâhi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi-smi’llâhi
mâ-şâ’a’llâhu lâ-havle ve lâ-kuvvete illâ bi’llâhi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mâ-şâ’a’llâhu
te‘âlâ bi-smi’llâhi tevekkeltü ‘alâ’llâhi lâ-havle ve lâ-kuvvete illâ
bi’llâhi’l-‘aliyyi’l-‘azîmi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yâ
şâfî, yâ kâfî, yâ mu‘âfî.</p>

<p>&nbsp;</p>

<p><b>18 ŞUBAT 2007</b></p>

<p><b>SELÂM ÂYETLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;E‘ûzü
bi’llâhi mine’ş- şeytâni’r- racîm. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi-smi’llâhi’r-
rahmâni’r- rahîm .</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
‘aleyküm ketebe rabbüküm ‘alâ nefsihi’r-rahmeh.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
aleyküm bi mâ-sabertüm feni‘me ‘ukbe’d-dâr.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
aleykümü’dhulû’l- cennete bi mâ-küntüm ta‘lemûn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
selâmün ‘aleyhi yevme vülide ve yevme yemûtü ve yevme yüb‘asü hayyen.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve’s-selâmü
‘aleyye yevme vülittü ve yevme emûtü ve yevme üb‘asü hayyen.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
‘aleyke se-estağfiru leke rabbî innehû kâne bî hafiyyen.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve’s-selâmü
‘alâ meni’t-tebe‘a’l-hüdâ.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
selâmün ‘alâ îbâdihî’l-lezîne’stafâ</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
‘aleyküm lâ-nebteği’l-câhilîn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
kavlen min rabbi’r- rahîm.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
‘alâ Nûhin fi’l-‘âlemîn, innâ kezâlike neczi’l-muhsinîn, innehû min
‘ıbâdine’l-mü’minîn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
‘alâ İbrâhîm, innâ kezâlike neczi’l-muhsinîn, innehû min ‘ıbâdine’l-mü’minîn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
‘alâ Mûsâ ve Hârûn, innâ kezâlike neczi’l-muhsinîn, innehümâ min
‘ıbâdine’l-mü’minîn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
‘alâ İlyâsîn, innâ kezâlike neczi’l-muhsinîn, innehû min ‘ıbâdine’l-mü’minîn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
selâmün ‘ale’l-mürselîn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
‘aleyküm tıbtüm fe’dhulûhâ hâlidîn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selâmün
hiye hattâ matla‘ı’l-fecr.</p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Duâ,
gök ile yeryüzü arasında durdurulur ve Nebî (s.a.v.)’e salât getirinceye kadar
o duâdan hiçbir kelime (arşa) yükselmez.” (Tirmizî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Rükû’da,
‘sübhâne Rabbiye’l-azîm.’ Diyerek Allah’ı ta’zim ve takdîs ediniz; secdede duâ
etmeğe çalışınız; çünkü oradaki duânız kabûle şâyândır.” (R. Salihin, Müslim)</p>

<p>&nbsp;</p>

<p><b>19 ŞUBAT 2007</b></p>

<p><b>SAFER’İN İLK VE SON ÇARŞAMBA GÜNÜ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;E‘ûzu
bi’llâhi mine’ş-şeytâni’r-racîmi. Bi-smi’llâhi’r-rahmâni’r-rahîm. Selâmun
‘aleyküm ketebe rabbüküm ‘alâ nefsihi’r-rahmete. Selâmun ‘aleyküm bi-mâ
sabertüm fe-ni‘me ‘ukbe’d-dâri. Selâmun ‘aleyküm udhulû’l-cennete bi-mâ küntüm
ta‘melûne. Ve selâmun ‘aleyhi yevme vulide ve yevme yemûtü ve yevme yub‘asü
hayyan. Ve selâmu ‘aleyye yevme vulidtü ve yevme emûtü ve yevme ub‘asü hayyan.
Selâmun ‘aleyke se-esteğfiru le-ke rabbî innehu kâne bî hafiyyan. Ve selâmun
‘alâ meni’ttebe‘a’l-hüdâ. Ve selâmun ‘alâ ‘ibâdihi’llezîne’stafâ. Selâmun
‘aleyküm lâ-nebteği’l-câhilîne. Selâmun kavlen min rabbi’r-rahîmin. Selâmun
‘alâ nûhin fî’l-‘âlemîne. İnnâ ke-zâlike neczî’l-muhsınîne. İnnehu min
‘ibâdinâ’l-mü’minîne. Selâmun ‘alâ ibrâhîme. Ke-zâlike neczî’l-muhsinîne.
İnnehu min ‘ibâdinâ’l-mü’minîne. Selâmun ‘alâ mûsâ ve hârûne. İnnâ ke-zâlike
neczî’l-muhsinîne. İnnehümâ min ‘ibâdinâ’l-mü’minîne. Selâmun ‘alâ ilyâsîne.
İnnâ ke-zâlike neczî’l-muhsinîne. İnnehu min ‘ibâdinâ’l-mü’minîne. Ve Selâmun
‘alâ’l-mürselîne. Selâmun ‘aleyküm tıbtüm fe’dhulûhâ hâlidîne. Selâmun hiye
hattâ metla‘i’lfecri. Allâhümme bârik fî şehri’s-saferi va’htim le-nâ
bi’s-sa‘âdeti ve’z-zaferi.</p>

<p><b>SAFER AYINDA KILINACAK NAMÂZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Safer
ayının ilk ve son çarşamba gecesi nısfu’l-leylden (gece yarısından) sonra
yeryüzüne nâzil olacak belâlardan bi-izni’llâhi te‘âlâ muhâfaza olmak için
imsâkten evvel dört rek‘at nâfile namâzı kılıp Fâtiha’dan sonra zamm-ı sûre
olarak, birinci rek‘atte 17 “İnnâ a‘taynâ”; ikinci rek‘atte 5 “İhlâs”; üçüncü
rek‘atte 1 “kul e‘ûzu bi-rabbi’l-felak”; dördüncü rek‘atte 1 “kul e‘ûzu bi-rabbi’n-nâs”
okuyup selâmdan sonra duâ edilecektir. Kezâ, Safer ayının son çarşambasının ya
gecesi veyâ gündüzü iki rek‘at namâz kılıp birinci ve ikinci rek‘atte
Fâtiha’dan sonra 11’er “İhlâs” okunacak. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namâzdan
sonra 7 def‘a istiğfar edilecek ve el kaldırıp 11 def‘a salât-ı münciye ve
sonlarında inneke ‘alâ külli şey’in kadîr okunacaktır. Bu duâlarda, “Allâh
te‘âlânın, kendimizi ve âile efrâdımızı ve bilcümle mü’minleri âfât-ı semâvîye,
âfât-ı arzîyelerden ve cemî‘ belâlardan muhâfaza buyurulması” için niyâz
edilecektir.</p>

<p><b>20 ŞUBAT 2007</b></p>

<p><b>ALLÂH (C.C.) MÜ’MİNLERİN YARDIMCISIDIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Zât-ı
Ulûhiyyetime yemin ederim ki; muhakkak Bedir'de “Allâhü Te‘âlâ (ve Tekaddes
Hazretleri)” size yardım etti. Hâlbuki siz Bedir'de zelil ve fakir idiniz.
Binaenaleyh Bedir vak'asında nail olduğunuz ni'mete şükretmeniz için Allâh'a
ittikânız vâcibdir.” (Âl-i İmrân s. 123)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
Bedir günü fakîr, zelîl ve zayıf bir halde bulunan mü'minlere Cenâb-ı Hakk
nusretini ihsan etti. Ebû Cehîl gibi sanâdîd-i Kureyş hep o gün maktul
düştüler. O günden i'tibâren izzet-i îmân tezahür etti. Yevm-i Bedir mebnâ-yı
İslâm oldu. Bunu Cenâb-ı Allâh'tan başka hangi kuvvet yapabilir? Şimdi aklı
olanlar böyle bir nusreti ihsan eden Cenâb-ı Allâh’a tevekkül ve i'timâd etmez
mi? Nasıl olur da sabır ve ittikâ'yı bırakır (feşile) ya'nî cebânet ve za'f-ı
kalbe düşersiniz?!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Binaenaleyh
ey mü'minler! Bundan böyle hep Cenâb-ı Allâh'a ittikâ ediniz ki, nusrete nail
olup şükredesiniz!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk bu âyet-i kerîmede mü'minlere hitaben: “Siz fakîr ve zelîl idiniz”
mâ'nasında “ezilletün” diye buyurmuştur. “Zelâil” dememiştir. Çünkü mü'minlerin
kâfirlere nisbetle eksiklikleri fakîr olmaları ve silâhlarıyla bineklerinin az
olması idi. “Zelâil” ise; “tamamen zayıf olan, hiçbir kudret ve kuvveti
bulunmayanlar” demektir ki, mü'minlerin durumu böyle değildi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kuvvetlerinin
azlığına gelince: 70 deve ve üç tane de atları var idi. Atlılar; Mikdâd bin
Esved, Zübeyr bin Avvâm ve Mersed Ganevî (r.a.e.) idi. Allâh (azze ve celle)
yolunda ilk defa at üzerinde muharebe edenler de bunlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Silâhları
altı kalkan ve sekiz kılıçtan ibaret idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muharebeye
iştirak edenlerin sayısı ise 313 kişi olup 70'i Muhâcirîn'den, gerisi Ensâr'dan
idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Düşmanların
adedi 1000 civârında olup, 100 atlı ve 100 hecin süvarileri ve çoğunun
arkasında zırh ve çeşitli silâhları bulunuyordu.</p>

<p><b>(Hz. Mahmûd Sâmî Ramazanoğlu (k.s.),</b></p>

<p><b>Bedir Gazvesi ve Sûre-i Enfâl Tefsîri, 5-6.s.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>21 ŞUBAT 2007</b></p>

<p><b>SİLSİLE-İ ÂLİYE'NİN İKİNCİ POSTNÎŞÎNİ </b></p>

<p><b>HZ. SELMÂN-I FÂRİSÎ (R.A.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Abdullah Selmân-ı Fârisî (r.a.), aslen İranlıdır. Eski ismi “Mâbih” olub,
Babası İran dehkanlarından “Bûd” yahud “Budahşan” isminde bir zât olup
bulunduğu karyenin beyi, ağasıydı. Taraf-ı âli-i  Risâletpenâhî (s.a.v.)’den
kendisine “Selmânu'l-Hayr” lakabı bahşolunmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Selmân-ı
Fârisî (r.a.), gençliğinde Mecûsî iken, dîn-i hak aşkı ile âba ve ecdadının
dînini terk edip ibtida nasraniyyeti kabul etmiş ve O Nûr-ı Hidayet'e tabi'
olmak için refakatlerine dahil olduğu tacirlerin hıyânetleriyle köle olarak
Medine Yahudîlerinden birine satılmışdı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Süleyman
Çelebi Merhumun: Kimde ki aşkın nişanı vardurur, Elbette ânı ma'şûka irdürür beyti
mazmûnunca Hâtemu'n-nebiyyîn (s.a.v.) Efendimiz'in cemâl-i bâ-kemaliyle ve
şeref-i dîn-i İslâm ile müşerref olarak, Hatem-i nübüvvete ağlayarak yüz
sürmüşdü ve matlubuna kavuşmuşdu. İbn-i Sa‘d'in rivayetine göre Hadîs-i
şerîfte: “Selmân'a doyasıya ilim verilmişdir.” buyurulmuşdur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kezâ
Resûlullâh (s.a.v.): “Cennet üç kişiye yani, Ali, Ammar ve Selman'a müştakdır.”
buyurmuşdur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ali
(r.a.) onun hakkında: “Ulûm-i evvelini ve âhirini tahsil etmiş bitmez ve
tükenmez bir bahirden, bizden, yani ehl-i Beyt-i Nübüvvetdendir.” diye
buyurmuşdur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Geceleri
Resûlullâh (s.a.v.) ile tenhâca pek çok musâhabet eylerdi. Hicrî 35 senesinde
Medayin'de valiyken rahmet-i Rahmân'a kavuşmuşdur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kıymettar
sözlerinden: Mü'minin dünyada hâl ü şânı tabibi yanında bulunan bir hastanın
hali gibidir ki, o tabib onun derdini ve devasını bildiği için muzır bir şey
iştiha ettiğinde mani olup, eğer onu yersen helak olursun, der. Mü'min de
birçok şeyleri arzu eder ki Hakk Te‘âlâ Hazretleri onu onlardan men'eder. Tâ
ki, öldüğünde cennete idhâl eylesin. </p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Ashab-ı Kiram, 126-145.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
gün Cum’a sûresi nâzil oluyordu. 3. âyetin sonunda Ashab’dan birisi; “Bunlar
kimlerdir yâ Resûlallâh?” diye üç kere sordu.Üçüncüde Allâh Resûlü (s.a.v.)
elini yanındaki Selman-ı Farisî (r.a.)’in omuzuna koyarak:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Bunlardan
öyle erler gelir ki, îman Süreyya Yıldızı’nda olsa varır erişirler.” buyurdu.
(Buharî, Müslim, Tirmizî) Ulemâ diyor ki: “Bu Hadîs-i şerîfte Nakşî
Silsilesi’ne işaret vardır.”</p>

<p><b>22 ŞUBAT 2007</b></p>

<p><b>RESÛLULLAH (S.A.V.)’E İTÂATİN TERKİ, ÎMÂNIN YOKLUĞUNU (ZEVÂLİNİ)
GEREKTİRİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk: “Allâh’a karşı gelmekten sakının, aranızda olan şeyleri düzeltin.”
buyurmuştur ki bu, iki türlü tefsîr edilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1.
“Allâh’ın ikâbından (azâbından) korkunuz. Allâh’ın ma‘siyet olarak bildirdiği
şeyleri yapmağa yeltenmeyiniz... Buna benzer haller sebebiyle, aranızdaki
çekişme ve düşmanlıkları bırakınız ve Allâh’ın ve Resûlü (s.a.v.)’in
hükmettiğine râzı olunuz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2.
“Cenâb-ı Hakk’ın: “Aranızda olan şeyleri düzeltin.” emri, “Aranızdaki muhtelif
görüşleri düzeltip ıslâh ediniz.” demektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Daha
sonra Allâhü Te‘âlâ: “Mü’minlerdenseniz... Allâh’a ve Resûlü’ne itâat edin.”
buyurmuştur ki Ashâb-ı kirâm (r.a.e.)’e ve onların yolundan gidenlere: “Allâh’a
karşı gelmekten sakının, aranızda olan şeyleri düzeltin.” diye emrederek
onları, Resûlü (s.a.v.)’in hükmüne muhâlefetten nehyetmiştir. Sonra onlara
“Allâh’a ve Resûlü’ne itâat edin.” emriyle asıl gâyeyi pekiştirmiştir. Bunu
daha da pekiştirmek için “Mü’minlerdenseniz.” buyurmuştur. Bu son emirle murâd
edilen şudur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlüm
(s.a.v.)’in, sizi kendisine da‘vet ve teşvîk ettiği o îmân, ancak Resûlüm
(s.a.v.)’e itâatı iltizâm edip üstlenmekle (vazgeçilmez kılınmakla) tâm ve
mükemmel olur. Binâenaleyh, Resûlüm (s.a.v.)’e itâat etmek dâiresinin dışında
kalmaktan sakınınız.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tâati
terk etmenin, îmânın yokluğunu, zevâl bulmasını gerektireceğini söyleyenler, bu
âyet-i celileyi delîl getirmişlerdir.</p>

<p><b>(Fahrüddîn Er-Râzî (r.h.), </b></p>

<p><b>Tefsîr-i Kebîr Tercümesi, 11.c., 241. s.)</b></p>

<p>&nbsp;</p>

<p><b>23 ŞUBAT 2007</b></p>

<p><b>MÜRTED VE İRTİDAD MESELELERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İslâm
dîninden başka herhangi bir dine mensup olanlar kafir değildir demek,
hıristiyanlar gibi veya bunların kafir olmasında şüphe etmek küfürdür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İster
kafir ister müslüman olarak canımı al demek küfürdür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Öğretmen
talebelerine: Yahudiler Müslümanlardan daha iyidir çünkü onlar çocuklarının
öğrenimine daha iyi önem veriyorlar, demekle mürted olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zina
gibi icma ve tevatürle haram olan bir şeyi helal etmek, livata ve zulüm
yapmanın, şarap içmenin de helal olduğunu iddia etmek küfürdür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yüce
dinle açık olarak alay edip dini inkar kastiyle Kur’an-ı Kerim'i veya küçük bir
parçasını pis yere atmak gibi fiiller de kişiyi kafir eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yukarıda
saydığımız sözler ve fiiller bilinerek ve kasten söylenip ve yapılırsa kişiyi
kafir eder. Bilmeyerek veya zorlanarak söylenirse kişiyi tekfir etmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
esasa göre göre fetva kitaplarında yazılmış olduğu gibi: Resûlullâh (s.a.v.)
Efendimizin getirdiği dinde haram olduğu bilinenleri helal bilmek küfürdür.
Örneğin: Şarap içmenin, kız kardeş ve benzeri mahremlerle evlenmenin caiz
olduğunu iddia etmek, zarûret zamanları dışında ve şer'i bir şekilde kesilmeyen
hayvanların eti, kanı ve domuz etinin yenmesinin caiz olduğunu iddia etmek
küfürdür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Küfür
kelimesini ve sözünü konuşana rıza göstermek kastıyla gülmek, onu doğrulamak ve
teyid etmek maksadıyla alkışlamak da küfürdür Allâh'tan ve merhametinden
tamamıyla ümit kesmek örneğin: Allâh hiç bir kuluna merhamet etmez demek.
Allâh'ın azabından emin olmak, örneğin: Muti olsun veya asi olsun Allâh hiçbir
kulunu cehenneme atmaz demek ve kıble ehlini tekfir etmek küfürdür. Bu Ehl-i
Sünnetin genel kaidelerindendir.</p>

<p><b>(Mehmed Çağlayan, </b></p>

<p><b>Ehl-i Sünnet ve Akaidi, 276-289.s.)</b></p>

<p><b>&nbsp;</b></p>

<p><b>24 ŞUBAT 2007</b></p>

<p><b>SÜNNET YERİNE KAZA NAMAZI KILMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kaza
namazlarıyla iştigal, nâfile namazlar ile iştiğalden evlâdır, ehemdir. Fakat
farz namazların müekkede olsun olmasın sünnetleri bundan müstesnadır. Yani bu
sünnetleri terkederek bunların yerine kazaya niyet edilmesi evlâ değildir.
Bilâkis bu sünnetlere niyyet edilmesi evlâdır. Hattâ kuşluk, tesbih namazları
gibi haklarında a'sar varit olan nafile namazlar da böyledir. Bunlara da böyle
nafile olarak niyet etmek evlâdır. Çünkü bu sünnetler, farz namazlarını ikmal
eder, bunların telâfisi mümkün değildir, kaza namazlarının ise muayyen
vakitleri olmadığı için telâfileri mümkündür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namazları
kazaya bırakmak bir günahtır. Bu günahtan mümkün mertebe kurtulmak için
sünnetleri feda etmek münasip olamaz. Böyle bir günahı işleyen kimsenin fazla
ibadette bulunarak afv-ı ilâhîye iltica etmesi icabederken hakkında şefaat-i
Nebeviyyenin tecellisine vesile olacak bir kısım mübarek sünnetleri, nafileleri
terketmesi nasıl muvafık olabilir? Hem bir kısım vaktiyeleri kazaya bırakmak,
hem de diğer bir kısım vaktiyeleri kendilerini mükemmel olan sünnetlerden
tecrit etmek, iki kat kusur olmaz mı? Bunun hilâfına olan bazı nakiller,
mu‘teber değildir, muftâbih olan kavle muhaliftir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hem
sünnetleri, hem de kaza namazlarını kılmaya müsait vakit bulamadıklarını iddia
edenler bulunursa, bunlar münsîfâne bir iddiada bulunmuş sayılmazlar. Beyhude
yere en kıymetli vakitlerini zayi' eden insanlar, bilmem böyle bir iddiaya ne
yüzle cür'et edebilirler?.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Ömer Nasuhi Bilmen, Büyük İslam İlmihali, 183.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; “Namazını,
vakti girince hemen kılandan, Allâhü Te‘âlâ razı olur. Vakitlerinin sonunda
kılanları da affeder.” (Tirmizî) “Allâh'ı anıp,
namazını vaktinde kılanın, sevabı kat kat artar.”
(Taberânî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>25 ŞUBAT 2007</b></p>

<p><b>RESÛLULLAH (S.A.V.)’E İMAN VE İTAAT</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm
Şafiî (r.a.) dedi ki: “Allâh (c.c.); dîninde, farzında ve Kitab'ında, Resûl
(s.a.v.)'e itaâti farz, isyanı haram kılmak sûretiyle, önemli bir yer verdi.
Resûl (s.a.v.)’in fazîletini, Kur‘an-ı Kerim'de, kendine olan îmanla
birleştirerek beyân etti. Allâh (c.c.) buyurdu ki “Allâha ve Resûlüne îman
edin.” (A'raf s. 158) ve yine “Ancak Allâh'a ve
Resûlüne îman edenler, mü'minlerdir...” (Hucurat s.
15)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ temel olan îmanın başlangıcını; ondan sonra gelen şeylerin (îman
edilecek diğer esasların ve amellerin) kabul edilebilmesi açısından, Allâh'a
îman ve sonra Resûlü (s.a.v.)’e îmanda kılmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm
Şafiî (r.a.) dedi  ki: “Allâhü Te‘âlâ bütün insanlara; göndermiş olduğu vahye
(Kur‘an’a) ve Resûlullâh (s.a.v.)’in sünnetine, tâbi‘ olunmasını, itaât edilmesini
farz kılmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kerim
olan Kitab’ında Allâhü Te‘âlâ şöyle buyurur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Muhakkak
Allâh (c.c.) mü'minlere, onların içinden, Resûl göndermek sûretiyle nimet verdi
(iyilik etti) ki O Resûl onlara Allâh'ın ayetlerini okuyor, onları arındırıyor
ve onlara Kitab'ı ve Hikmeti öğretiyordu. Oysa önceden onlar apaçık bir
sapıklık içinde idiler.” (Âl-i İmrân s. 164)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
âyeti kerîmede Kitâb ve Hikmet beraberce zikredilmiştir. Allâhü Te‘âlânın Kitâb
diye buyurduğu; Kur‘an-ı Kerim'dir. Kur‘an’ı bilen ilim ehlinden, işittiğim
şudur ki; Hikmet buyruğundan kasıt, Resûlullâh (s.a.v.)'in sünnetidir. Bunun bu
manaya gelmesi bir haktır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zira
Allâh (c.c.) Kur‘an-ı Kerîm'de: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
îman edenler! Allâh'a itaât edin, Resûlü'ne ve sizden olan emir sahiplerine de
itaât edin. Şayet bir hususta anlaşmazlığa düşerseniz, Allâh'a ve âhirete
gerçekten inanıyorsanız onu Allâh'a ve Resûlüne götürün (Onların hükmüne göre
hükmedin) bu hem hayırlı, hem de netice itibariyle daha iyidir.” (Nisa s. 59) buyurmuştur.</p>

<p><b>(İmam-ı Suyutî, Akidede Sünnetin Yeri, 6-7.s.)</b></p>

<p>&nbsp;</p>

<p><b>26 ŞUBAT 2007</b></p>

<p><b>HAZRETİ PEYGAMBER (S.A.V.) </b></p>

<p><b>HAKKINDA NE DEDİLER?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sana
muasır bir vücut olamadığımdan dolayı müteessirim. Ey Muhammed (s.a.v.)
muallimi ve naşiri olduğun bu kitap (Kur'an) senin değildir. O ilâhîdir. Bunun
ilâhî olduğunu inkar etmek, mevcut ilimlerin batıl olduğunu ileri sürmek kadar
gülünçtür. Bunun için beşeriyet senin gibi mümtaz bir kudreti bir defa görmüş,
bundan sonra da görmeyecektir. Ben huzur-u mehabetinde, kemal-i hürmetle
eğilirim.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Alman Birliğinin Mimarı PRENS BİSMARK)</b></p>

<p>•••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Biz
Avrupa milletleri medenî imkanlarımıza rağmen, Hz. Muhammed (s.a.v.)'in son
basamağına varmış olduğu merdivenin ilk basamağındayız. Şüphe yoktur ki, bu
yarışmada hiç kimse onu geçemeyecektir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(GOETHE)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kendisini Hz.
Muhammed (s.a.v.)’le mukayese edebileceğimiz bir insan bugüne kadar henüz
anasından doğmamıştır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(CARLAYLE)</b></p>

<p>•••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hiçbir
insan bu kadar az bir zaman içinde bu kadar muazzam ve payidar bir inkılap
vücuda getiremedi. Hakimdi. Hatipti. Peygamberdi. Fikirler fatihiydi.
İnsanların büyüklüğü hangi ölçü ile ölçülürse ölçülsün, acaba ondan daha büyük
bir insan bulunur mu?”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(A. D. LAMARTİNE)</b></p>

<p>•••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
son söz: “Canım var oldukça ben Kur'an'ın kölesiyim. Muhammed Muhtarın (s.a.v.)
ayağının tozuyum... Gökler kadar geniş bir ağız isterim ki, o meleklerin bile
kıskandıkları güzeli öveyim.” </p>

<p><b>(MEVLÂNA CELÂLEDDÎN-İ RÛMÎ)</b></p>

<p><b>27 ŞUBAT 2007</b></p>

<p><b>ALLÂH (C.C.) YOLUNDA DÜNYÂ, </b></p>

<p><b>EVLÂD VE HER ŞEYDEN FERÂGAT</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bedir
gazvesi başlamak üzere idi. Kureyş ordusu çok yaklaşmıştı. Hazret-i Peygamber
(s.a.v.) Efendimiz arkadaşlarını harekete başlamaktan men ediyor, ancak düşmân
pek fazla yaklaştığı zamân oklarını kullanmalarını emir buyuruyordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
muharebe, dünyâ, evlâd ve her şeyden ferâgat ve büyük fedâkârlığın mahşerî bir
günü idi. Çünkü, iki ordu birbirine yaklaştığı zamân karşı karşıya gelenlerin
baba ile evlâd ve kardeş ile kardeş olduğu görüldü.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
tarafta hak, bir tarafta bâtıl. Bir tarafta nûr, bir tarafta zulmet. Bir
tarafta muvahhidler, bir tarafta müşrikler duruyordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fakat
manzara mâzîde asla misli sebkat etmemiş bir şekilde pek müessir idi. Bütün
dünyâdaki yegâne tevhîd kitlesinin mukadderâtı tehlikede idi. Âlem-i İslâm’ın
hayâtı Bedir cephesinde bulunan birkaç yüz fedaî muvahhidin hayâtına bağlı
görünüyordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazret-i
Ebû Bekir (r.a.)’in henüz İslâmiyyeti kabûl etmeyen oğlu ilerlediği zamân
babası, kılıcını çekmiş oğluna karşı yürümüştü. Oğluyla mukâtele etmek üzre
ruhsat istediyse de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) Efendimiz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Yâ Ebâ Bekir! Bilmez misin ki sen Benim görür gözüm, işitir kulağım
menzilesindesin!” buyurarak ruhsat vermedi ve yanından ayırmadı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oğlu
Abdurrahman (r.a.) ise bilâhare şeref-i İslâm ile müşerref olup süvari fırka kumandanlığında
bulunarak orduyu İslâm’da büyük hizmetler görmüştür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
dîn kuvveti ve aşkı böyle bahâdır olan bir evlâda karşı yürümekten geri
bırakmamıştı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazret-i
Ömer (r.a.) de dayısını öldürmek mecburiyetinde kalmıştı. Hazret-i Ebû Ubeyde
bin Cerrah (r.a.) de, karşısında kendisini öldürmeğe azmeden babasını öldürmek
zarûretinde kalmıştı.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Bedir Gazvesi, 44.s.)</b></p>

<p><b>&nbsp;</b></p>

<p><b>&nbsp;</b></p>

<p><b>28 ŞUBAT 2007</b></p>

<p><b>RESÛLULLAH
(S.A.V.) EFENDİMİZ</b></p>

<p><b>PEYGAMBERLİK GELMEDEN ÖNCE DE</b></p>

<p><b>GELDİKTEN SONRAKİ GİBİ MA‘SUMDU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.), Allâh (c.c.) kendilerini peygamber olarak ümmetine gönderdiği andan
beri kasıtlı olsun, kasıtsız olsun yalan söylemekten ve sözünde durmamaktan
korunmuştur. Yalan söylemek ve sözünde durmamak O'nun için müstahil olduğu
şer'î, aklî ve nazarî delillerle sabittir. Kendisine peygamberlik gelmeden önce
yalan söylemekten kesin olarak münezzehtir. Büyük günahlardan icmaen
münezzehtir. Küçük günahlardan da beridir. Devamlı olarak unutmak ve gaflet
içinde bulunmaktan, ümmeti için Allâh’ın gönderdiği hükümlerde kendisine
devamlı unutma ve hatâ etme arız olmaktan korunmuştur. Rıza halinde olsun,
öfkeli iken olsun, ciddi konuşurken olsun, şaka yaparken olsun bütün hallerinde
Peygamber (s.a.v.) korunmuştur. Bu hususlara, sımsıkı sarılman ve kesinlikle
kabullenmen sana vaciptir. Bu bölümleri hakkıyla bilmen ve faidesinin büyük
olduğu gibi tehlikesinin de büyüklüğünü bilmen vaciptir. Çünkü Peygamber
(s.a.v.)'e, vacip, caiz ve müstahil olanları, peygamberin getirdiği hükümlerin
(farz, vacip, sünnet gibi) şekillerini bilmeyen kimse, zikredilen hususların
aldıkları hükmün hilâfına itikad etmesinden emin olmaz. Peygamberimiz
(s.a.v.)’e vacip olmayan şeyi O'na isnad etmek suretiyle Peygamber (s.a.v.)'i
kendisine vacip olmayandan tenzih etmez de böylece bilmediği halde helak olur,
cehennemin en derin ve aşağı tabakasına düşer. Çünkü bâtıl olanın Peygamber
(s.a.v.)’de (mevcud olduğunu) sanmak ve Peygamber (s.a.v.)'e caiz olmayanı O’na
isnad ederek varlığına itikad etmek (bu hususlar), sahibini helak ve hüsrana
götürür. </p>

<p><b>(Kâdı
‘Iyâz, Şifa-i Şerif Terc., 591.s.)</b></p>

<p>&nbsp;</p>

<p><b>1 MART 2007</b></p>

<p><b>BAŞLICA MADDİ TEMİZLİKLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1)
İslâmda, maddî şeylerle kirlenen bir vücudu, bir elbiseyi, bir mekanı (yeri) ve
diğer şeyleri su ile temizlemek esastır. Bu temizleme işlemi, temizlenecek
şeyin durumuna göre farz, sünnet ve müstahabdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2)
İslamda namaz kılabilmek için abdest almak ve gerekince gusletmek farz olan bir
temizlik görevidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3)
Müslümanlar için, yüzde, kulakta, burunda, tırnaklarda ve saç-sakallarda
bulunan kirleri gidermek, saçları tarayıp bağlamak ve insanların tiksinmesine
meydan vermemek sünnet olan bir temizlik görevidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4)
Her müslüman için haftada bir kez olsun, vücudunu yıkamak müstahabdır. Fazileti
çok olan Cuma gününde yıkanmaktır. Çünkü Cuma, müslümanların bir bayramıdır,
bir toplantı zamanıdır. O gün her yönden temiz olmak pek güzeldir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5)
Müslümanlar için, uzayan tırnakları ve fazla uzayan bıyıkları kesmek
müstahabdır. Sakalda sünnet olan bir kabza miktarı uzun olmaktır. Ondan
fazlasını kesmekte bir sakınca yoktur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;6)
Koltuklarla kasıklarda bulunan tüyleri yolmak veya traş etmek müstehabdır.
Bunlar, haftada veya onbeş günde bir temizlenmelidir. Bunu kırk güne kadar
uzatmak harama yakın mekruhtur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;7)
Erkeklerin veya kadınların ihtiyaca binaen, temizlenmek için kendilerine özel
hamamlara gitmeleri câiz görülmüştür. Yeter ki avret yerlerini örtsünler.
Erkeklerin kendi aralarında, kadınların da kendi aralarında peştemal tutmayarak
açık bir halde yıkanmaları haramdır. Hatta bir kimse yalnız başına bir yerde
yıkanacağı zaman bir peştemal tutmalıdır. Edebe uygun olan budur. Tenha bir
yerde peştemalı sıkmak veya temizlik yapmak için az bir zaman peştemalsız
durmak câiz olabilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;8)
Hamamda vücudun baştan göbeğe kadar ve dizlerden topuklara kadar olan kısmını
tellaka ovdurmakta bir sakınca yoktur. Fakat bazı alimlere göre, bir zaruret
bulunmadıkça ovdurmak mekruhtur. Göbek ile dizler arasındaki kısmı ovdurmak
ise, câiz görülemez. Ayakları ovdurmak da edebe aykırıdır. İhtiyacından dolayı
bu hizmeti gören kimseyi küçültmemelidir.</p>

<p><b>(Ömer Nasuhi Bilmen, </b></p>

<p><b>Büyük İslam İlmihali, 457-458.s.)</b></p>

<p class=NoteLevel1>&nbsp;</p>

<p><b>&nbsp;</b></p>

<p><b>2 MART 2007</b></p>

<p><b>RESÛLULLAH (S.A.V.)'E İTAAT,</b></p>

<p><b>ALLÂH (C.C.)’E İTAATTİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.)’e itaat etmek, O (s.a.v.)'in sünnetini yerine getirmeyi, getirmiş
olduğu hususları kabullenip boyun eğmeyi gerektirir. Allâh (c.c.) hiçbir
peygamber göndermedi ki, ümmetlerinin kendilerine itaat etmesini vacip
kılmasın. Peygamber (s.a.v.)’in sünnetini yerine getirerek, O (s.a.v.)’e itaat
eden kimse, Allâh'ın farzlarını da yerine getirip Allâh'a itaat eder. Sehl b.
Abdullah'tan, “İslâm Şeriatı” sorulunca şöyle cevap verdi: “Peygamber size ne
verdi ise, onu alın.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Semerkândî
de der ki: Farzları yerine getirmek sûretiyle Allâh'a, sünnetlerini yerine
getirmekle de Peygamber (s.a.v.)’e itaat ediniz. Yine Allâh'ın size haram kıldığı
hususlardan uzaklaşmak sûretiyle, Allâh'a itaat edin, Resûlullâh (s.a.v.)’in
size tebliğ ettiği hususlarda O (s.a.v.)’e itaat edin denildi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zührî
der ki: Bana Ebû Seleme b. Abdullah kendisinin Ebû Hureyre (r.a.)’in şöyle
dediğini işittiğini haber verdi: Resûlullâh (s.a.v.) buyurdu ki: “Bana kim
itaat ederse, o Allâh'a itaat etmiş olur. Kim bana isyan ederse, Allâh'a isyan
etmiş olur. Benim emrime itaat eden, bana itaat etmiş, emirlerime isyan eden de
bana isyan etmiş olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Kadı
‘Iyaz, Şifâ-i Şerîf, 382.s.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
elçiyi tanımak, onun kendisini değil, onu görevlendirip gönderen makamı
tanımaktır. Mesela bir devletin elçisini, memurunu reddetmek, o devleti ve onun
kanunlarını reddetmek olduğu gibi, Allâh (c.c.)’ün elçisi demek olan Peygamber
(s.a.v.)’i kabul etmeyip reddetmek de Allâh (c.c.)’e küfür ve saygısızlıktır.
Bundan dolayı Allâh (c.c.)’ün elçisine itaat etmekten kaçınanlar, Allâh
(c.c.)’e ibadet ve taatten kaçınan kafirlerdir. Allâh (c.c.) de kafirleri
sevmez, küfrün hiçbir çeşidine razı olmaz. Eğer Hıristiyanlar Allâh (c.c.)’ü
sevselerdi, İsa (a.s.)’ı Allâh (c.c.)’ün bir peygamberi olarak tanırlar ve O’na
bir tanrı olarak ibadet değil, bir peygamber olarak itaat ederler. </p>

<p><b>(Hak Dini Kur’an Dili, 2.c. 342.s.)</b></p>

<p><b>&nbsp;</b></p>

<p><b>3 MART 2007</b></p>

<p><b>KADINLARIN, RESÛL (S.A.V.) EFENDİMİZE Bİ‘ÂTLARI VE ERKEKLERİN
KADINLARLA MUSÂFAHA ETMESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gafile
binti Ubeyd (r.anhâ) anlatıyor: Ben ve annem Haris kızı Karire, muhâcir
kadınlarla beraber Allâh Resûlü (s.a.v.)’e bi‘ât ettik. O, Ettah'da çadır
kurmuştu. Bize Allâh (c.c.)'e hiçbir şeyi ortak koşmamamıza dâir âyeti sonuna
kadar okudu. Kabûl edip, O (s.a.v.)’e bi‘ât için elimizi uzattığımızda, “Ben
kadınların eline dokunmam.” buyurdu. Allâh (c.c.)'den bizim için afv diledi.
Bi‘âtimiz bu şekilde oldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ümeyye
b. Rukeyka (r.anhâ) anlatıyor: Kendisine bi‘ât etmek isteyen kadınlarla beraber
Allâh Resûlü (s.a.v.)’e geldim. Biz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Allâh (c.c.)'e hiçbir şeyi ortak koşmayacağımıza, çocuklarımızı
öldürmeyeceğimize, iyilikte ve doğrulukta kimseye iftirada bulunmayacağımıza ve
sana âsî olmayacağımıza dâir sana bi‘ât ediyoruz.” dedik. Allâh Resûlü
(s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Güç ve tâkatiniz yettiğince.” buyurdu. Bunun üzerine: “- Allâh Resûlü (s.a.v.),
bize kendimizden daha merhametli, haydi sana bi‘ât edelim, ya Resûlallah!”
dedik.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ben kadınlarla musâfaha etmem. Benim yüz kadına söylediğim söz bir kadına
söylediğim söz gibidir.” buyurdu.</p>

<p><b>(M.
Yûsuf Kandehlevî (rh.a.),</b></p>

<p><b>Hadîslerle
Müslümânlık, 1.c. 249.s.)</b></p>

<p>&nbsp;</p>

<p><b>HADÎS-İ
ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Benden
sonra erkeklere, kadınlardan daha zararlı fitne ve fesad (amili) olarak hiçbir
şey bırakmadım.” (Buhârî)</p>

<p>&nbsp;</p>

<p><b>4 MART 2007</b></p>

<p><b>ALLÂH (C.C.) VE RESÛLÜ (S.A.V.) BİR İŞE HÜKÜM VERDİĞİ ZAMAN İNANAN
ERKEK VE KADINA, O İŞİ KENDİ İSTEKLERİNE GÖRE SEÇME HAKKI YOKTUR (Ahzab s. 36)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
(c.c.) ve Resûlü (s.a.v.) bir işe hüküm verdiği zaman, yani Allâh Resûlü
(s.a.v.) hüküm ve karar verdiğinde -ki burada Allâh (c.c.)’ün zikredilmesiyle,
Hz. Peygamber (s.a.v.)’in durumunun yüceltilmesi ve O (s.a.v.)’in bir işe hüküm
vermesinin, aynı zamanda Allâh (c.c.)’ün hüküm vermesi demek olduğunun
bildirilmesi amaçlanmıştır. Nitekim, Hz. Peygamber (s.a.v.)’e itaat etmek,
Allâhü Te‘âlâya itaat etmek demektir.- İnanmış bir erkek ve kadına, o işi kendi
isteklerine göre seçme hakkı yoktur. Aksine kendi düşünce ve tercihlerini,
Allâh Resûlü (s.a.v.)’in düşünce ve tercihine tabi kılmaları gerekir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rivayet
edilmiştir ki, Hz. Peygamber (s.a.v.), halası Abdülmuttalib’in kızı Ümeyye’nin
kızı Zeyneb binti Cahş (r.anhâ)’yı, evlatlığı Zeyd b. Harise (r.a.)’e
istemişti. Zeyneb (r.anhâ) beyaz tenli ve güzeldi. Zeyd (r.a.) ise siyah olduğundan
Zeyneb (r.anhâ) O’nu istememiş ve Hz. Peygamber (s.a.v.)’e şöyle demiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Allâh’ın Resûlü! Ben senin halanın kızıyım ve Kureyş’in en ileri gelenlerine
mensûbum. Bu nedenle onu kendime reva göremiyorum.” Aynı şekilde kardeşi
Abdullâh da bu işe razı olmamıştı. Bunun üzerine bu âyet inmiştir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine Zeynep (r.anhâ) gönül rızasıyla Hz. Zeyd (r.a.) ile evlenmeyi kabul
etmiştir. Her kim Allâh (c.c.) ve Resûlü (s.a.v.)’e herhangi bir hususta karşı
gelir ve kendi görüşüyle hareket ederse şüphesiz apaçık bir şekilde hak yoldan
sapmış ve dosdoğru yoldan ayrılmış olur.</p>

<p><b>(İsmail Hakkı Bursevî, Rûhu’l Beyân Tefsiri, 6.c., 450.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yüzlerinin
ateşte evrilip çevrileceği gün, derler ki: &quot;Eyvahlar bize! Keşke Allâh'a
itaat etseydik ve Resûle de itaat etseydik.&quot; (Ahzap
s. 66)</p>

<p>&nbsp;</p>

<p><b>5 MART 2007</b></p>

<p><b>HANGİ PİSLİKLER NAMAZA MÂNÎDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ağır
necaset (pislik) sayılan bir şeyin: Katı ise üç gramdan, sıvı ise el ayasından
daha geniş olan miktarı, giderilmesi mümkün olunca, namazın sıhhatine engel
olur. Bu anılan ve ondan daha az olan miktarlar ise az necasettir, namazın
sıhhatine engel olmaz; bağışlanmış sayılır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsanların
sidikleri, tersleri (dışkıları), menileri, idrardan sonra gelen vedîleri (kalın
akıntı) ve şehevî bir istekten sonra gelen mezîleri, ağız dolusu kusuntuları,
organlardan çıkıp akan kanları ve bedenlerinden kesilip düşen et ve deri
parçaları, kadınlara ait adet ve lohusalık kanları ile, devamlı bir şekilde
gelen istihaze kanları da bu ağır necasetler kısmına girer.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eti
yenmeyen hayvanların sidikleri, ağızlarından gelen salyaları, akan kanları ve
kuşlardan başka bütün hayvanların tersleri, eti yenen hayvanlardan tavuk, kaz
ve ördeklerin tersleri de necâsettir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şarab
ittifakla ve diğer sarhoşluk veren içkiler çoğunluk görüşü ile pistir. Çünkü
bunların hepsi akla ve sağlığa zararlıdır. Hepsi dince yasak şeylerdir.
Bunlardan kaçınmak dince istenmektedir. Bunlara yasağın konması ve bunlardan
nefret edilmesi de bu hikmete bağlıdır. Hele ibadetlerde temizliğe ve paklığa
riayet edilip ihtiyatlı davranmak en önemli işlerdendir. İbadetlerin tam bir
temizlik içinde Allah'ın emrine uyularak yapılması farzdır.</p>

<p><b>(Ömer
Nasuhi Bilmen, İslâm İlmihali, 60-61.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Misvâk
ile dişler temizlenerek kılınan namâzın fazileti misvâklanmadan kılınan
namâzdan yetmiş kat fazladır.” (H. Şerîf, Ahmed b.
Hanbel’den)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hiçbir
namâz taharetsiz kabul olunmaz; gânimetten aşırılan hiçbir maldan da sadaka
kabul edilmez.” (H. Şerîf, Müslim)</p>

<p><b>6 MART 2007</b></p>

<p><b>HZ. PEYGAMBER (S.A.V.)’İN KALBİNDEN KORKU ÇIKARILMIŞTIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mâlik
bin Sa’saa (r.a.)’in rivayetine göre Nebiyyi Ekrem (s.a.v.) Efendimiz Mi‘râc
gecesinin esrarından Ashaba haber verip buyurmuştur ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ben,
Hatim’de veya Hicr-i İsmail’de yatmakta iken -Hatim ile Hicr-i İsmail ikisi bir
ma‘nâyadır- Cebrâil (a.s.) geldi, göğsümü şuradan şuraya kadar yani boğaz çukurundan
kıl bittiği yere kadar yardı. Kalbimi çıkardı sonra içi îmân ile dolu altın bir
leğen (veya bir tas) getirildi. Kalbim zemzem suyu ile yıkandıktan sonra içi
îmân ve hikmet dolduruldu. Sonra eski haline iâde olundu ve bir rivâyette
Buharî’nin Salât bahsi şerhinde “Göğsümü kapayıp üzeri mühürlendi.”
buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mevâhib-i
Ledünniye’de şakk-ı sadr hakkında şöyle bir îzâhat vardır: Şakk-ı sadr üç kere
vâki‘ olmuştur. Birisi beş altı yaşında sabî iken, diğeri Cebel-i Hira’da
vahy-i ilâhî geldiğinde ve biri de bu Mî’râc-ı Nebevî (s.a.v)’de.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şakk-ı
sadr’in hikmeti urûca istî‘dâd hâsıl olmasıdır. Bir de denilmiştir ki Hakk
Sübhanehu ve Te’âlâ Hazretlerine kemâl-i îtimad ile mehâlikden korkmaz hâle
gelmek. Onun için Resûlullah (s.a.v.) nâsın en şecîi (cesuru) idi. Gazalarda,
harblerde Ashaba havf ve haşyet gelip dağıldığı zamanlarda -ki Huneyn gazasında
olduğu gibi- bineği üzerinde olduğu halde bineğini ileri sürer; Ashab da “Ya
Resûlallâh neylersin?” diye tutarlardı. Vech-i mübareklerine asla korku gelmezdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şakk-ı
sadr-ı nebevî zahirî olarak vâkî’ olmuştur. Bu hususda biz mü’minler bu şakk-ı
sadrın zahirî olarak vuku bulduğunu kabul etmekliğimiz vâcibdir. Yoksa
fikrimizi teşvişe uğratıp da başka bir ma‘nâya hamletmemekliğimiz lâzımdır.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Musahabe 3, 30-31.s.)</b></p>

<p><b>7 MART 2007</b></p>

<p><b>HÂCET NAMÂZI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şöyle
ki: Uhrevî veyâ dünyevî bir hâceti olan kimse güzelce abdest alır, yatsı
namâzından sonra iki veyâ dört, bir kavle göre on iki rek‘at namâz kılar. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra
Hakk Te‘âlâ Hazretlerine senâda, Resûl-i Ekrem (s.a.v.) Efendimize salâtü
selâmda bulunur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ba‘dehu
hâcet duâsını okuyup hâcetinin husûlünü (ihtiyacının giderilmesini) Allâhü
Te‘âlâdan niyâz eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hâcet
namâzının birinci rek‘atında Fâtiha-yı şerîfeden sonra üç kerre Âyetü’l-kürsî,
öbür üç rek‘atında da birer Fâtiha ile, birer İhlâs ve Mu‘avvizeteyn sûreleri
okunması hakkında bir hadîs-i şerîf vardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hâcet
Duâsı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
innî es’elüke tevfîka ehli’l-hüdâ ve a‘mâle ehli’l-yakîn ve münâsahate
ehli’t-tevbeti ve ‘azme ehli’s-sabri ve cidde ehli’l-haşyeti ve talebe
ehli’r-rağbeti ve te‘abbüde ehli’l-verâi ve ‘irfâne ehli’l-‘ilmi hattâ ehâfuke.
</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
innî es’elüke mehâfeten tahcüzünî ‘an ma‘siyetike hattâ a‘mele bi-tâ‘atike
‘amelen estehıkku bihi rızâke ve hattâ ünâsıhake bi’t-tevbeti havfen minke ve
hattâ uhlisa leke nasîhate hubben leke ve hattâ etevekkele ‘aleyke, fî’l-umûri
husne zannin bike sübhâne hâlikın nûr.</p>

<p>••••••••</p>

<p><b>RIZIK BOLLUĞU İÇİN OKUNACAK DUÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aşağıdaki
âyet-i celîle, Zâriyât sûresi (ellisekizinci) 58. âyet olup akşam ve sabah
veyâhud beş vakitte on birer kerre okunacaktır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnna’llâhe
hüve’r-razzâku zû’l-kuvveti’l -metîn.</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>8 MART 2007</b></p>

<p><b>ALLÂH (C.C.), HİÇ BİR KULUNUN             AMELİNDEN HABERSİZ
DEĞİLDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nebiyy-i
Ekrem (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Zikrullah
hâricinde kalan şeyler hakkında çok söz etmeyiniz. Çünkü zikrullah bulunmayan
şeyleri çok konuşmak kalbi katılaştırır. İnsanların Allâh’tan en uzak olanı,
kalbi katı olanıdır.“ buyurmuşlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Resûl-i Ekrem (s.a.v.) buyurmuşlardır ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Dört
şey şekavet alâmetlerindendir: Gözü yaşarmamak, Kalbi katı olmak, Tûl-i emel
(hırs, tamah) sahibi olmak, Dünyâya haris olmak.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nice
kalbler vardır ki taş gibi katıdırlar. Kur’an te’sir etmez. Hadîs te’sir etmez.
Hikmet ve öğüt bir fâide vermez. Bunlar kâfir ve münafıkların kalbleridir ki
mühürlenmişlerdir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
(c.c.), hiçbir kulunun amelinden habersiz değildir. Onları gerek anında,
gerekse bir müddet sonra mücâzat veya mükâfatlandırır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Küfür
içinde olanları acilen cezalandırması, inkârlarını kalblerinin daha fazla
katılaşmasına sebeb kılmakla olur. Kalblerinin katılaşması inkârlarını,
inkârları da amellerinin fesadını artırır. Ve neticede mühürler. Nebiyy-i Ekrem
(s.a.v.) bu ma‘nâya işaret için:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hiçbir
kalb yoktur kî Rahman’ın kudret parmaklarından iki parmağı arasında bulunmasın.
Dilerse istikamet üzere tutar, dilerse saptırır.” buyurmuşdur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk’ın diğer mücâzâtı da âhirete bırakarak amellerin karşılığını vermektir ki
kâfirlerin ekserisinin ve münafıkların pek çoğunun amellerini bu şekilde te’cil
eder.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Bakara Sûresi Tefsiri, 148-149.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>9 MART 2007</b></p>

<p><b>BAŞLICA MANEVİ TEMİZLİKLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1)
Kalbleri güzel ahlakla, güzel niyetlerle temizleyip süslemeye ve nurlandırmaya
çalışmalıdır. Manevî temizlik bunlarla ortaya çıkar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2)
Günahlarla kirlenen kalbleri tevbe ve istiğfarla temizlemeye çalışmalıdır.
Bilindiği gibi, günahlar büyük ve küçük diye iki kısımdır. Büyük günahların
başlıcaları şunlardır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yüce
Allâh (c.c.)'ü inkar etmek, Yüce Allâh (c.c.)'e ortak koşmak, kesinlikle sabit
olan bir dinî hükme inanmamak. Bu üçü, Allâh (c.c.) korusun, küfürdür. Allâh
(c.c.)'ün rahmetinden ümidi kesmek, Allâh (c.c.)'ün azabından ve mekrinden emin
olmak. Günah üzerine devam edip ısrar etmek (herhangi bir günahı devamlı olarak
işleyip durmak). Namazı, orucu terk etmek. Allâh (c.c.) yolunda cihaddan
kaçınmak. Anaya ve babaya asî olmak. Yalan yere şahidlikte bulunmak ve yemin
etmek. Bir kimseyi haksız yere öldürmek. Bir kimsenin bir organını haksız yere
kesmek veya işlemez hale sokmak. Faiz yemek, hırsızlık etmek ve rüşvet almak.
Yetim malı yemek. Zina ve livata denilen çirkin işleri yapmak. İffetli
kadınlara fuhuş isnad etmek.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
bunlar, dereceleri farklı olan birer büyük günahtır. Diğer bir çok günahlar da
küçük günahlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3)
Günahların bir kısmı, yalnız Allâhü Te‘âlânın hakkına aiddir. Diğer bir kısmı
da insanların hakları ile ilgilidir. Birinci kısım günahlar için insan kalbi
ile pişman olup Yüce Allâh (c.c.)'den af dilemeli ve bir daha öyle bir günah
işlememeye kesinlikle karar vermelidir. O günah küfrü gerektiren bir iş ise,
hemen imanı yenilemeli ve nikahı tazelemelidir. Namaz ve oruç gibi, kazası
gereken bir ibadetin terkinden ibaret ise, hemen onu kazaya çalışmalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Görülüyor
ki, kutsal İslam dini, hem maddî hem de manevî temizlikleri birer dinî hükme
bağlamış, bunları yalnız insanların keyiflerine bırakmamıştır. Peygamber
(s.a.v.) Efendimiz de şöyle buyurmuşlardır: “Şüphe yok ki Yüce Allâh (c.c.)
temizdir, temizliği sever. İkramı boldur, ikramı sever. Cömerttir, cömertliği
sever. Artık evlerinizin çevresini temiz tutun; Yahudîlere benzemeye
çalışmayın.”</p>

<p><b>(Ömer Nasuhi Bilmen, </b></p>

<p><b>Büyük İslam İlmihali, 458-459s.)</b></p>

<p><b>10 MART 2007</b></p>

<p><b>&nbsp;</b></p>

<p><b>NAMAZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kişi
namazının dış yönüne gereken itinayı göstereceği gibi, namazın iç yönünü
ilgilendiren huşû ve kalbiyle tamamen Allâh’a yönelmesini de bilmelidir. Bu
hususta İbrahim en-Nehâî (rh.a.) şöyle diyor: “Bir adamın namaz kılarken rükû
ve secdeleri hafif tuttuğunu görürsen, aile fertlerine acı. Yani o kimsenin
geçim sıkıntısı içinde olduğunu düşünün ve kendisine acıyın.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Namazı
kılın.” (Bakara s. 43) emriyle kıyamı, “Namazlarına devam edenler.” (Mearic s.
23) âyetiyle devamı ve muhafazayı, “Şüphesiz ki namaz, müminler üzerine belli
vakitlerde farz kılınmıştır.” (Nisa s. 103) âyetiyle belirli vakitlerde
kılınmasını, “Rükû edenlerle beraber rükû edin.” (Bakara s. 43) âyetiyle
cemaatle edasını, “Öyle müminler ki, onlar namazlarında huşu içindedirler.”
(Mü’minûn s. 2) âyetiyle de huşû emrediliyor. İşte tüm bu emirlerden sonra
insanlar birkaç tabakaya ayrılırlar:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;a-
Namazı kabul etmeyenler: “Ne iman etti ne de namaz kıldı.” (Kıyame s. 31) b-
Namazı kabul eden, fakat gereğini yapmayanlar. Bunlar da kitap ehlidir. Allâh
(c.c.):“Nihayet onların peşinden öyle bir nesil geldi ki, bunlar namazı
terkettiler.” (Meryem s. 59) buyurmuştur. c- Bir kısmını yerine getirirken, bir
kısmını da tembellik yüzünden terkedenler. Bunlar münafıklardır. Allâh (c.c.)
buyurmuştur ki: “Şüphesiz münafıklar Allâh’a oyun etmeye kalkışıyorlar. Halbuki
Allâh, onların oyunlarını başlarına çevirmektedir. Onlar namaza kalktıkları
zaman üşenerek kalkarlar.” (Nisa s. 142) Onların varacakları yer “veyl”dir.
Veyl, cehennemde bir vadidir ki dünyadaki dağlar, içerisine konulacak olsa
hararetinden eriyip akardı.    d- Hem kabul eden, hem de gereğini yerine
getirenler, şartlarına uyarak vakitleri içerisinde kılanlardır. Bunların
başında Hz. Muhammed Mustafa (s.a.v.) gelir. Allâh kendisi için şöyle
buyuruyor: “(Resûlüm) Senin, gecenin üçte ikisine yakın kısmını, (ibadetle)
geçirdiğini, Rabbin kesinlikle biliyor.” (Müzzemmil s. 20) Ashabı da öyleydi.
Nitekim onlar hakkında da şöyle buyuruluyor: “Gerçekten müminler kurtuluşa
ermiştir. Onlar ki, namazlarında huşu içindedirler.” (Müminûn s. 1-2) Bunların
varacakları yer ise: “İşte Firdevs cennetine vâris olacak olanlar onlardır”
(Mü’minûn s. 10-11) âyetiyle açıklandığı üzere, Firdevs cennetidir.</p>

<p><b>(İsmail Hakkı Bursevi, Rûhu’l-Beyân Tefsîri, 1.c.,63.s.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>11 MART 2007</b></p>

<p><b>HASED</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) şöyle buyurmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ateşin
odunu yakıp yok ettiği gibi, hased de sevabları yer ve mahveder.” (Ebû Davud)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Çekememezlik
yapmayın, birbirinizden ayrılmayın, husumetleşmeyin, arka çevirmeyin, ey
Allâh’ın kulları kardeş olun” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hased;bir ni’meti ona çok görüp onun elinden gitmesini istemektir. Adamın varlığını
çok görmek ve yok olmasına sevinmektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Mü’min
gıbta eder, münâfık ise hased eder” buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başkasının
elinde olan ni’metten hoşlanmayıp onun yok olmasını istemek, her hâli ile
haramdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Burada
ne özür, ne de ruhsat vardır. Sana zararı dokunmadan bir müslümanın rahata
ulaşmasına hoşlanmamak kadar günah ne olabilir? İşte buna işaret olmak üzere
Kur’an-ı Kerim’de şöyle buyrulmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sizden
bir iyilik gelse, onların fenasına gider; başınıza bir kötülük gelse buna
sevinirler.” (Al-i İmran s. 120) Bu sevinç, belaya sevinmektir ki, hased ile
arkadaştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hased
vesilesi ile meydana gelen kötülükler, hakkı inkâr, dil uzatmalar, el ile zarar
vermeler gibi kötülükler, geçmiş milletleri helâk eden hastalıklardandır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hasedi
tedâviye gelince: Kişi arzularının aksine olarak mahsudu (hased edileni)
övmeli, nefsi kibretmesini isterse tevâzu’ göstermeli, adamdan özür dilemeli,
şayet nefsi vermemeği teklif ederse vermeğe gayret etmelidir. Kişinin zoraki
böyle yapmasını fark eden mahsud memnun kalır ve onu sevmeğe başlar, bu sûretle
karşılıklı muhabbet başlar ve hased hastalığı da kaybolur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hasedin
fiiliyat sahasındaki kısmına, gıybet ve yalan denir. Bunlar hasedin kendisi
değil, hasedden doğan şeylerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.)’den mevkuf ve merfu’ olarak. “Üç şeyden kurtuluş yoktur. Ancak
bunların da çıkar yolu vardır. Hasedden kurtuluşun çaresi azgınlık
göstermemektir.” rivayeti de bunu tey’id eder.</p>

<p><b>(Huccetü'l İslâm İmâm-ı Gazâli (rh.a.),</b></p>

<p><b>İhyâ-u Ulumi'd-dîn, 3.c., 419-448.s.)</b></p>

<p><b>12 MART 2007</b></p>

<p><b>SAFER’İN İLK VE SON ÇARŞAMBA GÜNÜ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;E‘ûzu
bi’llâhi mine’ş-şeytâni’r-racîmi. Bi-smi’llâhi’r-rahmâni’r-rahîm. Selâmun
‘aleyküm ketebe rabbüküm ‘alâ nefsihi’r-rahmete. Selâmun ‘aleyküm bi-mâ
sabertüm fe-ni‘me ‘ukbe’d-dâri. Selâmun ‘aleyküm udhulû’l-cennete bi-mâ küntüm
ta‘melûne. Ve selâmun ‘aleyhi yevme vulide ve yevme yemûtü ve yevme yub‘asü
hayyan. Ve selâmu ‘aleyye yevme vulidtü ve yevme emûtü ve yevme ub‘asü hayyan.
Selâmun ‘aleyke se-esteğfiru le-ke rabbî innehu kâne bî hafiyyan. Ve selâmun
‘alâ meni’ttebe‘a’l-hüdâ. Ve selâmun ‘alâ ‘ibâdihi’llezîne’stafâ. Selâmun
‘aleyküm lâ-nebteği’l-câhilîne. Selâmun kavlen min rabbi’r-rahîmin. Selâmun
‘alâ nûhin fî’l-‘âlemîne. İnnâ ke-zâlike neczî’l-muhsınîne. İnnehu min
‘ibâdinâ’l-mü’minîne. Selâmun ‘alâ ibrâhîme. Ke-zâlike neczî’l-muhsinîne.
İnnehu min ‘ibâdinâ’l-mü’minîne. Selâmun ‘alâ mûsâ ve hârûne. İnnâ ke-zâlike
neczî’l-muhsinîne. İnnehümâ min ‘ibâdinâ’l-mü’minîne. Selâmun ‘alâ ilyâsîne.
İnnâ ke-zâlike neczî’l-muhsinîne. İnnehu min ‘ibâdinâ’l-mü’minîne. Ve Selâmun
‘alâ’l-mürselîne. Selâmun ‘aleyküm tıbtüm fe’dhulûhâ hâlidîne. Selâmun hiye
hattâ metla‘i’lfecri. Allâhümme bârik fî şehri’s-saferi va’htim le-nâ
bi’s-sa‘âdeti ve’z-zaferi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>SAFER AYINDA KILINACAK NAMÂZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Safer
ayının ilk ve son çarşamba gecesi nısfu’l-leylden (gece yarısından) sonra
yeryüzüne nâzil olacak belâlardan bi-izni’llâhi te‘âlâ muhâfaza olmak için
imsâkten evvel dört rek‘at nâfile namâzı kılıp Fâtiha’dan sonra zamm-ı sûre
olarak, birinci rek‘atte 17 “İnnâ a‘taynâ”; ikinci rek‘atte 5 “İhlâs”; üçüncü
rek‘atte 1 “kul e‘ûzu bi-rabbi’l-felak”; dördüncü rek‘atte 1 “kul e‘ûzu bi-rabbi’n-nâs”
okuyup selâmdan sonra duâ edilecektir. Kezâ, Safer ayının son çarşambasının ya
gecesi veyâ gündüzü iki rek‘at namâz kılıp birinci ve ikinci rek‘atte
Fâtiha’dan sonra 11’er “İhlâs” okunacak.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namâzdan
sonra 7 def‘a istiğfar edilecek ve el kaldırıp 11 def‘a salât-ı münciye ve
sonlarında inneke ‘alâ külli şey’in kadîr okunacaktır. Bu duâlarda, “Allâh
te‘âlânın, kendimizi ve âile efrâdımızı ve bilcümle mü’minleri âfât-ı semâvîye,
âfât-ı arzîyelerden ve cemî‘ belâlardan muhâfaza buyurulması” için niyâz
edilecektir.</p>

<p><b>13 MART 2007</b></p>

<p><b>KIBLE YÖNÜNÜ BİLMEYEN KİMSE NE YAPAR?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namazda
Kâbe’ye yönelmek şarttır. Kıble, Mekke’deki bir binadan ibaret değildir. O
mübarek yerin göklere doğru üst tarafı ve derinliklere doğru alt tarafı hep
kıble yönüdür. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kıble
yönünü bilmeyen ve yanında soracak bir adam bulamayan kimse, araştırma yapar.
Bazı işaretlere, güneşe ve yıldızlara bakarak kıble yönünü araştırır da kanaat
getirdiği tarafa doğru namazını kılar. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namazını
tamamladıktan sonra kıble yönünü belirlemede hata ettiğini anlarsa, artık o
namazı iade etmez. Fakat namaz içinde iken kıble yönünü bilecek olsa, o tarafa
dönerek namazını tamamlar; yeniden kılması gerekmez. Kıble yönü üzerindeki
şüphe, ister şehir içinde, ister kırda, ister karanlık gecede ve gündüz
vaktinde olsun, durum aynıdır. Böyle bir kimsenin kapıları çalıp kıbleyi
sorması gerekmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
kimse kıble yönünden şüphelense ve yanında kıbleyi bilen bir adam olduğu halde
ondan sormayarak kendi araştırmasına göre bir tarafa yönelerek namaz kılsa,
eğer gerçekten isabet etmişse namazı sahih olur; fakat isabet etmemişse namazı
sahih olmaz. Gözleri görmeyenin durumu da böyledir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kıble
konusunda güvenilir bir kimsenin sözü, insanın kendi kanaatine uymasa bile, onu
tutmak gerekir. Çünkü haber verme, araştırmadan daha kuvvetlidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kıble
yönünden şüpheye düşen kimse, araştırma yaptığı halde &quot;kanaatına
aykırı&quot; bir tarafa yönelerek namazını kılsa sahih olmaz. Bu durumda
kıbleye isabet etmiş bile olsa, namazını iade etmesi gerekir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
gemi içinde namaz kılan kimse gücü yetiyorsa kıbleye doğru kılar; istediği
tarafa doğru kılamaz. Gemi her döndükçe, onun da kıbleye doğru dönmesi gerekir.</p>

<p><b>(Ömer Nasuhi Bilmen, İslâm İlmihali, 108-111.s.)</b></p>

<p><b>14 MART 2007</b></p>

<p><b>RESÛLULLAH (S.A.V.)’E İTAAT FARZDIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
(c.c.) Resûlüne olan itaâtin, teslîmiyyetin ve bağlılığın bizzat kendisine
yapılmış olacağını birçok âyetinde belirtmiştir. Allâh (c.c.) buyurur ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hayır,
Rabbine and olsun ki, aralarında çekiştikleri şeylerde seni hakem tayin
etmedikçe ve sonradan haklarında verdiğin hükme, içlerinde hiçbir sıkıntı
duymadan tam olarak teslim olmadıkça iman etmiş olmazlar.” (Nisa s. 65)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
yine Resûlullâh (s.a.v.)’in emrine tabi olmayı gerektiren bir delil daha,
Allâhü Te‘âlâ buyurur ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
(s.a.v.)’in çağrısını, aranızda bazınızın, bazınızı çağrısı gibi tutmayın.
Allâh içinizden başkalarını siper edinerek sıvışıp gidenleri çok iyi bilir.
Resûlullâh (s.a.v.)’in emrine muhalefet edenler başlarına bir belânın
gelmesinden veya can yakıcı bir azaba uğramaktan sakınsınlar” (Nur s. 63)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
(c.c.), bir âyetinde de şöyle buyurmaktadır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûl
size neyi verdiyse onu alınız ve hangi şeyi yasakladıysa ondan da kaçınınız.”
(Haşr s. 7)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
âyetler ve daha nice ayetler, Resûlullâh (s.a.v.)’in emrine tabi olmayı ve O'na
itaâtin gerekli olduğunu göstermektedir. Resûlullâh (s.a.v.)'in emri
reddedilmez, çünkü Allâh (c.c.) Resûlüne itaât edilmesini farz kılmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Beyhâki (r.a.) şöyle dedi: “Şayet sünnet dinde delil olmasaydı, Resûlullâh
(s.a.v.) kendisiyle beraber bulunanlara, dinlerini öğrettikten sonra, vermiş
olduğu hutbesinde şöyle buyurmazdı: “Burada bulunan kişiler, bulunmayanlara
anlattıklarımı aktarsınlar, umulur ki, anlatılan şahıs burada dinleyenden daha
anlayışlı ve kavrayışlı olabilir.” ve yine sünnet delil olmasaydı Resûlullâh
(s.a.v.) “Allâh (c.c.), bizden bir hadisi dinleyip de, bunu başka bir kişiye
anlatarak vazifesini yerine getirenin yüzünü parlatsın. Olur ki anlatılan kişi
dinleyenden daha kavrayışlıdır.” buyurmazdı. Bu hadis mütevatir bir hadistir.”</p>

<p><b>(İmam-ı Suyûtî, Akidede Sünnetin Yeri, 8.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“De
ki, siz gerçekten Allâh’ı seviyorsanız bana uyun ki, Allâh da sizi sevsin ve
suçlarınızı bağışlasın. Çünkü Allâh çok esirgeyici ve bağışlayıcıdır.”  (Âl-i
İmran s. 31)</p>

<p>&nbsp;</p>

<p><b>&nbsp;</b></p>

<p><b>15 MART 2007</b></p>

<p><b>ALLÂHÜ TE‘ÂLÂNIN GÖRÜLEBİLMESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ehl-i
hakkın bu konudaki kat'i delili Musa aleyhisselâmın, Allâhü Te‘âlâdan, onu
görmesini talebetmesidir. Nitekim Allâh (c.c.) âyeti kerimesinde bu talebi
şöyle haber vermektedir: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Rabbim,
bana görün ki seni göreyim!” (Araf s. 143) Halbuki Musa Peygamber, Allâh
(c.c.)'ü hakkıyla biliyor, O’nu mahlûka benzetmekten, bir yönde veya bir şeyin
hizasında bulunmuş olmaktan tenzih ediyordu. Bununla beraber o, Allâh'ın
görülebileceğine inanmış ve kendisine görünmesini taleb etmişti. İmdi Allâhü
Te‘âlânın görülmesini muhal (mümkün olmayan) addedenler Hz. Musa'nın bilemediği
ilâhî sıfatları bildiklerini iddia etmiş oluyorlar ki bu yanlıştır. Ayrıca
Allâhü Te‘âlâ, “Eğer dağ yerinde durabilirse sen de beni görürsün.” buyurmak
suretiyle kendisinin görülebilmesini dağın yerinde durmasına bağlamıştır. Dağın
yerinde durması ise aklen mümkün olan bir şeydir. O halde bir hâdisenin mümkün
olan bir şarta bağlanması onun da imkân dâhilinde olduğunu gösterir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şânı
yüce Allâh'ın “Yüzler vardır ki o gün ter ü tazedir, Rablerine bakıcıdır”
(Kıyame s. 22-23) mealindeki âyet-i kerimesi, mü'minlerin, Kıyamet gününde
cennette iken Rablerini göreceklerini göstermektedir. Zira Arap dili
mütehassısları “nazar” kökünün, “ilâ” edatı ile mef'ûl aldığı takdirde, gözle
görme ma‘nâsına geldiği noktasında ittifak etmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Rabbine
mülâkî olmayı ümîd eden kimse” (Kehf s. 110) mealindeki âyet-i kerîme ile diğer
bazı âyetler de birer delil teşkil eder. Bu âyetlerde yer alan “likâe=mülâkî
oluş” rü'yet (görme) ma‘nâsına gelir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenabı
Hakk’ın “İyi iş ve güzel amel işleyenlere daha güzel karşılık ve bir de ziyâde
vardır”. (Yunus s. 26) mealindeki âyet-i kerîmesi de mevzûmuz için bir delil
teşkil eder. Müfessirlerin büyük çoğunluğu, Resûlullâh (s.a.v.)'e kadar
ulaştırdıkları bir rivayetle âyetteki “ziyâde”den maksadın Allâh'ı görmek olduğunu
zikretmişlerdir&quot;.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
konuda ise birçok hadîs-i şerîf mevcuttur.</p>

<p><b>(Nureddin Essabunî, Maturdiyye Akaidi, 97-99.s.)</b></p>

<p>&nbsp;</p>

<p>&nbsp;</p>

<p><b>16 MART 2007</b></p>

<p><b>SIDDÎKLARIN ALLÂH (C.C.)’Ü ZİKRİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
harp dönüşü Resûl-i Ekrem (s.a.v.) Efendimizden, o harpte şehîd olan Nevfel (r.a.)’in
annesi, bir rivâyete göre de hâtunu Nevfel (r.a.)’in orduda bulunup
bulunmadığını ve akîbetini sordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.)’in gözleri yaşardı. Yanında olanlar da ağladılar. Şahâdet
haberini vermeğe mübârek kalbi dayanamadığından eliyle arka tarafı işaret edip
geçtiler. Hz. Ömer, Osman, Alî (r.a.e.) aynı şekilde cevâb vermeden geçtiler.
Ordunun en sonunda Hz. Ebû Bekir (r.a.) geliyordu. Nevfel (r.a.)’in annesi veyâ
hatunu gelip, Hz. Ebû Bekir (r.a.)’den de sordu. O, Resûl-i Ekrem (s.a.v.)’in mağara
arkadaşı, yüksek sırların kaynağı, Hakk Te‘âlâya tam bir teveccühle sakalını da
ağzına alarak: “- Ya Rabbi, bir gönül yıkmaktan Habib-i Ekremin (s.a.v.)
sakındı, Alî, Osman, Ömer kaçındı. Ben zor vaziyette kaldım. Eğer Nevfel’in
şahâdet haberini versem Habîbine muhalefet etmiş olurum. Doğru söylesem bir
gönlü yıkmış olurum, yalan söylesem din yıkılır. Sen bana bir söz ilham et veyâ
hatunun gönlünü teselli edecek bir kolaylık ihsan et.” diye duâ etti. Ve içten
gelerek, tam bir teslimiyetle “Yâ Allâh” diye bağırdı. O anda okun yaydan
çıktığı gibi Nevfel (r.a.), elinde kılıç olduğu halde gelerek Hz. Ebû Bekir
(r.a.)’e selâm verdi. “- Beni mi çağırdın yâ Sıddîk, buradayım.” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) mescide gelip oturmuşlardı. Hz. Nevfel’in içeri girip selâm
verdiğini gördüler. Resûl-i Ekrem (s.a.v.), Hz. Nevfel’i karşılayıp selâmını
aldı otururlarken “Bu Hakk Te‘âlânın bir âyetidir. Acaba kimin sebebiyle
gelmiştir?” dedikleri sırada Cebrâîl (a.s.) gelip: “Yâ Resûlallâh (s.a.v.),
şükür secdesi et! Hakk Te‘âlâ ümmetinden Hz. Îsâ (a.s.) gibi ölüleri dirilten
birini yaratmıştır. Hakk Te‘âlâ selâm eder, “Eğer mağara arkadaşın Sıddîk,
sakalı ağzında iken bir kere daha “Yâ Allâh” deseydi İzzetim ve Celâlim hakkı
için bütün şühedâyı diriltirdim. Ben Ebû Bekir’den râzıyım. O da benden râzı
mıdır? Onun sözünün üzerine Nevfel’i dirilttim. Çünkü o cahiliyyet devrinde de
yalan söylememiştir.” buyurduğunu haber verdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
hakkı ile “Allâh” demenin dünyâdaki neticesi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhakkak
ki Kıyâmet günü elde edilecek netice daha da üstün olacaktır. İnşaallâh.</p>

<p><b>17 MART 2007</b></p>

<p><b>ÇANAKKALE SAVAŞLARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çanakkale
savaşları 8,5 ay sürdü. Muharebeler iki taraf için ağır kayıplara sebep oldu.
Bu kayıplar hesap edilirse iki tarafın Çanakkale'de yarımşar milyon asker
görevlendirdiği anlaşılır. Çanakkale muharebeleri Osmanlı devletinin dört sene
harbe dayanmasına, bu yüzden Çarlık Rusyası’nın yıkılmasına sebep oldu. Bu
başarı, yalnız Osmanlı kuvvetlerinindir. Deniz yönünün kapalı ve demiryolunun
Sırbistan toprağında kesik olmasından müttefiklerimiz Avusturya ve Almanya'nın
Çanakkale'ye kattıkları kuvvet çok azdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nisan
ayındaki ilk çıkartmalarla Seddülbahir'den son müttefik kuvvetleri çekilene
kadar geçen 259 günlük zaman zarfında Gelibolu yarımadasına yarım milyon insan
gönderilmiş ve bunun fazlası kayıp hanesine yazılmıştı. Türklerin resmî
kayıtlara göre kayıp miktarı 521.000 idi ki bu rakam müttefik kayıplarından
sadece 1000 eksikti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlk
bombardımandan (19 Şubat 1915) itibaren 324 gün ve çıkarma gününe göre de tam
259 gün devam ederek neticesinde Osmanlı ordusunun ölümsüz bir zaferiyle
kapanan I. Dünya Savaşının bu, en kanlı sahnesine ordumuzun en kıymetli ve en
büyük kısmı iştirak etmiş ve ecdattan miras harp kabiliyetimizin en beliğ ve en
şümûllü eser ve semereleri burada inkişaf eylemiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rakamlardan
anlaşılacağı üzere Çanakkale bize çok ağıra mal olmuştur. Memleketin uğradığı
zararlar ise çok daha acı tablolar ortaya koymuştur. Bizimle kıyaslanamayacak
kadar geniş imkanlara sahip olan müttefik kuvvetlerin zayiatı yanında, bir tek
devletin, Türkiye'nin kaybı gerçekten korkunç bir rakama ulaşmıştı. Üstelik bu
savaşta verdiğimiz şehitlerin büyük bir kısmını, memleketin münevver sınıfını
meydana getiren yedek subaylar teşkil ediyordu. Verdiğimiz on binlerce münevver
şehîd, memleketimiz için ileri tarihlerde bile yerinin doldurulması imkânsız
ağır bir kayıp oldu. O kadar ki Çanakkale'de yedek subay zayiatı akıllara
durgunluk verecek bir dereceyi bulmuş, Doğu Batı kültürlerini toplayan bütün
bir genç nesil imha edilmiştir. 2. Abdülhamid Hân'ın açmış olduğu yüksek
mekteplerden mezun olan îmânlı ve kültürlü binlerce genç Çanakkale'de şehit
olmuşlardır. Bunların kaybı, memleketimiz için çok büyük zararlara müncer
olmuş, yoklukları senelerce hissedilmiş ve yerleri bir türlü doldurulamamıştır.</p>

<p><b>(Milli Gençlik Mecmuası (Nisan 1977) 148.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>18 MART 2007</b></p>

<p>PEYGAMBERİMİZ (S.A.V.) DİĞER          PEYGAMBERLER (A.S.)'DAN
ÜSTÜNDÜR</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
(geçmiş) peygamberler(in)den - And olsun ki; size kitab ve hikmet verdim. Sonra
da size nezdinizdeki (O kitab ve hikmeti) tasdik eden bir peygamber gelmiştir.
(Gelecektir.) Ona mutlaka iman ve ona herhalde yardım edeceksiniz diye - (And
ve) misak aldığı zaman dedi ki: “İkrar ettiniz ve uhdenize bu ağır vecibemi
alıp kabul eylediniz mi?” - Onlar (cevâben): “- İkrar ettik” dediler. (Allâh)
dedi ki: “Öyle ise (birbirinize) ve ümmetlerinize karşı, şahit olun. Ben de
sizinle beraber (bu ikrarınıza) şahitlik edenlerdenim.” (Âl-i İmran s. 81) Ebu’l-Hasan el-Kâbisî der ki: Allâh (c.c.)
Muhammed (s.a.v.)’e hiç kimseye hatta hiç bir peygambere vermediği paye ve
üstünlükleri vermiştir. Bunu bilhassa bu âyet-i kerimede açıklamıştır.
Müfessirler dediler ki: “Allâh (c.c.) vahy suretiyle onlardan ahd  ü misak
almıştır. Gönderdiği bütün peygamberlere O (s.a.v.)’den bahsetmiş ve O
(s.a.v.)’in sıfatlarını anlatmıştır. Onlardan, eğer O Peygambere (s.a.v.)
yetişirlerse; muhakkak O (s.a.v.)’e îmân edeceklerine dair söz almıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Alî (k.v.): “Adem (a.s.) zamanından beri göndermiş olduğu bütün peygamberlerden
Muhammed (s.a.v.)’e yetiştikleri takdirde mutlaka O (s.a.v.)’e iman
edeceklerine dair söz almıştır. Hem onlardan hem de kavimlerinden, O (s.a.v.)’e
diri olarak eriştikleri takdirde mutlaka O (s.a.v.)'e îmân edip yardım
edeceklerine dair kati söz almıştır.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“O
peygamberler (varya) biz onların kimine, kiminden üstün meziyetler verdik.
Allâh onlardan biri ile söyleşmiş, birini de birçok derecelerle yükseltmiştir.”
(Bakara s. 153) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müfessirlerden
bazılarına göre: “Birini bir çok derecelerle yükselttik” kavlinden murad;Muhammed (s.a.v.)’dir. Çünkü O (s.a.v.);</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;a
- Her çeşit ırka, kırmızıya, siyaha, beyaza gönderilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;b
- Ganimetler O (s.a.v.)’e helâl kılınmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;c
- Mübârek ellerinde birçok mucizeler zahir olmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;d
- Peygamberlere ne gibi fazilet ve meziyetler verilmiş ise, hepsi O (s.a.v.)’e
de verilmiştir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk bütün peygamberleri isimleri ile çağırırken O (s.a.v.)’i Ey Nebî, Ey Resûl
diye çağırmıştır. </p>

<p><b>(Kadı ‘Iyaz (rh.a.), Şifâ-i Şerîf, 51.s.)</b></p>

<p><b>&nbsp;</b></p>

<p><b>&nbsp;</b></p>

<p><b>19 MART 2007</b></p>

<p><b>NEVRUZDA MÜŞRİKLERE HEDİYE</b></p>

<p><b>VERMEK KÜFRE SEBEB OLUR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;El-Hulâsa
adlı kitapta zikredildiğine göre, bir kimse Nevruz gününde bir mecûsîye yumurta
hediye etse kâfir olur. Çünkü bu mecûsîye küfründe ve hatalarında yardımcı
olmuştur. Nevruz gününde bir müslümana bir yumurta hediye ederse kâfir olmaz.
Fakat bu görüş de sağlam değildir. Çünkü müslümâna hediye etmekle de benzeme
oluyor. Ancak bilerek değil de öyle tesâdüf ederse o zaman küfür olmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mecmau’n-Nevâzil
adlı kitapta şöyle yazılmıştır: “Mecûsîler Nevruz gününde toplansa ve bir
müslümân, onlar için ‘güzel bir âdet koydular’ dese kâfir olur. Çünkü bu sözü
ile küfrü güzel kabul etmiş oluyor.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Fetâvâ-yı Suğrâ’da yazıldığına göre, bir kimse daha önce satın almadığı halde
özellikle Nevruz gününe saygı için bir şeyler satın alırsa kâfir olur. Çünkü bu
hareketi ile kâfirlerin bayramına saygı göstermiş olur. Ancak ihtiyaç sebebiyle
satın alırsa o zaman bir şey lâzım gelmez. Yine bir kimse bir insana Nevruz
gününde bir şey hediye etse ve bununla Nevruz gününe saygı göstermeyi kasdetse
kâfir olur. Yine bir öğretmen birinden Nevruz hediyesi istese ve istenen kişi
verse de vermese de öğretmenin kâfir olmasından korkulur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tetimme
adlı kitapta: Ebû Hafs el-Kebîr el-Buharî'den rivâyet edilmiştir: Bir kimse
elli sene Allâh (c.c.)'e ibâdet etse, sonra Nevruz günü gelse ve bu güne saygı
için müşriklere bir şey hediye etse Allâh (c.c.)'e küfretmiş ve elli senelik
ibadetini yok etmiş olur. Yine bir kimse Nevruz günü kafirlerin toplandığı yere
giderse kâfir olur. Çünkü bu küfrünü ilân etmektir.</p>

<p><b>(Fıkh-ı Ekber, Aliyyü’l Kârî Şerhi,</b></p>

<p><b>Terc. Y. Vehbi Yavuz, 344-345.s.)</b></p>

<p>&nbsp;</p>

<p><b>20 MART 2007</b></p>

<p><b>NAMAZDA ÖRTÜNMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namazda
avret yerini örtmek bir şarttır. Şöyle ki: Namazda örtülmesi farz olan ve
başkalarının bakmaları caiz olmayan organlara &quot;Avret yeri&quot; denir.
Erkeklerin avret sayılan yerleri, göbekleri altından dizleri altına kadar olan
yerdir. Diz kapakları da bu avret sayılan yere girer.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadınlara
gelince: Hür olan kadınların yüzleri ile ellerinden başka, bütün bedenleri avrettir.
Yüzleri ile elleri, namazda ve namaz dışında, fitne korkusu olmadıkça avret
değildir. Ayaklarının avret olup olmaması ihtilaflıdır. Sahih kabul edilen
görüşe göre, kadınların ayakları da avret değildir. Çünkü bunlarla yolda
yürümek ihtiyacı vardır. Bu bakımdan bunları örtmek, hele fakirler için,
zordur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Avret
sayılan yerlerden birinin tamamı veya dörtte biri kadarı açık bulunsa, namazı
bozar; fakat dörtte birinden noksanı açık bulunsa, bozmaz. Bir uzvun namazı
bozma bakımından avret olması, başkalarına göredir; sahibine göre değildir.
Başkaları tarafından görülemeyecek bir halde bulunması yeterlidir. Bunun için
bir kimse namaz kılarken geniş bulunan elbisenin yakasından avret yerini
görecek olsa, başkaları göremeyeceği için, namazı bozulmaz. Fakat başkaları
görebilecek bir durum olsa namaz bozulur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
kimse namaz kılarken, elinde olmayarak açılan bir avret yerini hemen kapayacak
olsa, namazı bozulmuş olmaz. Fakat kıyam veya rükû gibi bir rüknü yerine
getirecek kadar bir zaman örtmezse, sahih olan görüşe göre namaz bozulur.</p>

<p><b>(Ömer Nasuhi Bilmen, İslâm İlmihali, 107-108.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kadınlar,
kendiliğinden görünen dışında, ziynetlerini göstermesinler.” (Nûr s. 31)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allahü
Te‘âlâ büluğ çağına ulaşan kadının namazını başörtüsüz kabul etmez.” (H.Şerîf, İbn-i Mâce)</p>

<p><b>21 MART 2007</b></p>

<p><b>HAKK’I İPTALE ÇALIŞANLARIN ÂKIBETİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ebû
Leheb'in nefsi helak oldu. Ve dünyada işlediği ameli de helak oldu. Ebû
Leheb'in malı ve ameli kendinden belâyı defedemedi. Yakında alev sahibi ateşe
girer. Odun götürücü olduğu halde Ebû Leheb'in zevcesi de cehenneme dâhil olur.
O hatunun boynunda hurmadan yapılmış ip vardır.” (Tebbet
sûresi)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
sûre-i celîlenin sebeb-i nüzûlü:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
gün Resûlullâh (s.a.v.) Efendimiz Safa üzerinde Kureyş'in büyüklerini da'vet
ile dîn-i İslâm’a dâhil olmalarını teklif edince Ebû Leheb de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bizi,
bunun için mi da'vet ettin? Tebben leke!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yani;“helak olasın!” demekle kalb-i Nübüvvet (s.a.v.)'i rencide edince Cenâb-ı Hakk
(azze ve celle) hazretleri Resûl (s.a.v.)'inin kalbine ârız olan kederi izâle
ve tesliye için bu sûreyi inzal buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Leheb'in karısı Ümm-ü Cemil de, Resûlullâh (s.a.v.)'e şiddet-i adavetinden
dağdan “muğıylan dikeni” ve sâir çalıları arkasında getirir, Resûlullâh
(s.a.v.)'in yolu üzerine saçardı. Hâlbuki Cenâb-ı Hakk'ın sıyânetiyle o
dikenler üzerinde Resûlullâh (s.a.v.) Efendimiz yürürken ipekten döşeme
üzerinde yürür gibi yürür ve hiçbir şey te'sîr etmezdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
sûre-i celîlenin başından sonuna kadar Cenâb-ı Hakk, Ebû Leheb'i ve haremini
zemmedince; bu zemme tahammül edemeyip, husûmetini alenen i‘lâna başlaması
üzerine herkes, Resûlullâh (s.a.v.)'e olan hased ve garazını anladığından Ebû
Leheb'in Resûlullâh (s.a.v.) hakkında lâyık olmayan sözleri hiç kimseye te'sîr
etmemeğe başladığı gibi, kendi hakkında herkesin buğz u adaveti artmış, nâs
indinde kadr ü kıymeti kalmayıp aksine herkesin nefretini de kazanmıştı. İşte
Cenâb-ı Hakk'a karşı sell-i seyf edib, Hakk'ı iptâle çalışanların âkîbeti.
Dünyâ ve âhirette hüsranda kalacakları şüphesizdir.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Bedir Gazvesi ve Sûre-i Enfâl Tefsîri, 78-79.s.)</b></p>

<p><b>22 MART 2007</b></p>

<p><b>SİLSİLE-İ ÂLİYYENİN ÜÇÜNCÜ POSTNÎŞÎNİ HZ. KÂSIM BİN MUHAMMED (R.A.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tâbiînin
büyüklerinden. Medîne-i münevveredeki yedi büyük âlimden biri. Adı, Kâsım bin
Muhammed bin Ebû Bekr-i Sıddîk et-Teymî'dir. Babası Muhammed, Hz. Ebû Bekir
(r.a.)’in oğludur. Annesi Sevde, son Sâsânî hükümdârıYezdücürd'ün kızı
olduğundan, İmâm-ı Zeynelâbidîn ile teyze çocuklarıdır. Hz. Osmân'ın hilâfeti
zamânında 651 (H. 31) yılında doğdu. Babası Mısır'da şehid edilip küçük yaşta
yetim kalınca, halası ve Peygamberimiz (s.a.v.)’in mübârek hanımı Hz. Âişe
(r.anha)’nın yanında büyüdü. 719 (H. 101) veya 725 yılında Mekke ile Medîne
arasında Kudeyd’de Kâbe'yi ziyâret için giderken vefât etti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kâsım
bin Muhammed, Selmân-ı Fârisî (r.a.)’in sohbetlerinde bulunarak yetişip bir rûh
mütehassısı olmuştu. Tasavvuf ilminde, verâ ve takvâda yâni Allâhü Te‘âlânın
harâm ettiklerinden sakınıp kaçınmada eşi yoktu. Silsile-i âliyye büyüklerinden
dördüncüsü olan İmâm-ı Ca'fer-i Sâdık da bunun sohbetinden feyz aldı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Medîne'de
yetişen ve kendilerine fukahâ-i seb'a adı verilen yedi büyük âlimden birisiydi.
Allâh ve Resûlü (s.a.v.) adına konuşmanın ve dînî meselelerde fetvâ vermenin
mesûliyetini en iyi şekilde idrâk edenlerdendi. Abdurrahmân b. Ebî Zenâd:“Peygamberimiz (s.a.v.)’in sünnetini Kâsım bin Muhammed'den daha iyi bilen
birisini görmedim.” diyor.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kâsım
bin Muhammed (k.s.), çok mütevâzî, alçak gönüllüydü. Bir gün köylünün birisi
Ona; “Sen mi daha çok biliyorsun, Sâlim bin Abdullah mı?” diye sordu. Cevâb
olarak; “Burası Sâlim'in evidir.” deyip başka söz söylemedi. Muhammed bin İshak
da onun için; “O benden daha iyi bilir, deyip, yalan söylemeyi veyâhut ben
ondan daha iyi bilirim, diyerek kendisini üstün göstermeyi istemedi.” dedi.
Hâlbuki Kâsım bin Muhammed, her ikisinden de âlimdi. Ebû Eyyûb-i Sahtiyânî;“Ondan daha faziletli bir kimse görmedim.” derken, İmâm-ı Buhârî de; “Zamânının
en fazîletlisiydi.” demiştir.</p>

<p><b>(Yeni Rehber Ansiklopedisi, 11.c., 240.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>23 MART 2007</b></p>

<p><b>CEMÂATLE NAMAZIN SEVÂBI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Salât-ı
Mes'ûdî’de der ki, cemâatle namazın sevabı, bütün ibâdetlerden üstündür.
Abdullah b. Mes'ûd (r.a.), Resûlullâh (s.a.v.)’den bildirir: “İyi bir abdest
alıp, mescidlerden birine cemâatle namaz kılmak için gidenin, Allâh Te‘âlâ, her
adımına bir sevab yazar ve her adımında amel defterinden bir günah siler ve
Cennette onu bir derece yükseltir. O halde ayaklarımızı, mescid yollarında
bulunduralım.” Sahîh-i Buhârî’de, Ebû Saîd (r.a.) rivayetiyle Resûlullâh
(s.a.v.): “Cemaatle namaz, yalnız kılınan namazdan yirmibeş kat fazla sevabdır”
buyurdu. İbn-i Ömer (r.a.)'nın rivayetine göre yirmiyedi kat fazladır. Diğer
hadîs-i şerîfte “İmama birinci tekbirde yetişmek, dünyâ ve içindekilerden
iyidir.” buyuruldu. Mesâbih kitabında Emîru’l mü'minîn Osman (r.a.) rivayeti
ile bildirilmiştir: “Yatsı namazını cemâatle kılan, sevab bakımından gecenin
yarısını namaz kılmakla geçirmiş gibidir. Yatsı ve sabah namazlarını cemâatle
kılan, bütün geceyi namazla geçirmiş, hiç uyumamış gibidir.” Resûlullâh
(s.a.v.) buyurdu ki: “İblis, iki vakitte şeytanları ve etba'ını toplar ve
onlara der ki, çalışınız, birbirinize yardım ediniz ve cemâatle namaz kılmak
için camiye gideni yolundan çevirelim. İkincisi, ruhun bedenden ayrıldığı ölüm
zamanında, iblis, zürriyyetini toplar ve onlara, çalışınız, uğraşınız, birkaç
nefesi kalmıştır, belki imânını çalarız, kendimize yâr ederiz der.” Resûlullâh
(s.a.v.) buyurdu: “Namaza dururken dünyâ düşüncelerini unutan, yüzünü Allâhü
Te‘âlâya çevirip kendini şeytanın vesveselerinden koruyup namaz kılanın
kulağına, Allâhü Te‘âlâ, melekler vâsıtası ile: “Korkmayın, üzülmeyin” müjdesini
uşlatırır.” Hidâye’de şu hadîs-i şerif bildiriliyor: “Cemâatle namaz sünnet-i
hüdâlardandır. Cemâatle namazı terk eden, ancak münâfıklardır.” Firdevsü’l
Ahbâr'da şu hadîs yazılıdır: “Cefâ, küfr ve nifak odur ki, Hakk onu çağırır da,
da'veti kabul etmez.” Ya'nî müezzin, ezan ve ikamet okur da, o cemâate gitmez.
Başka hadîs-i şerifde de: “İnsana kötülük bakımından, müezzinin ezanını duyup,
cemaâte gitmemek yetişir” buyuruldu. Diğer hadîs-i şerîfde de: “İstedim ki,
kavmimin gençlerine söyliyeyim, yığınla odun toplasınlar; müezzine de ezan ve
ikamet okumasını söyliyeyim ve cemâatte bulunmayanların evlerini yakayım.”
buyuruldu.</p>

<p><b>(Mevlâna Muhammed Rebhami,</b></p>

<p><b>Riyadü’n-Nasihîn, 171.s.)</b></p>

<p><b>&nbsp;</b></p>

<p><b>&nbsp;</b></p>

<p><b>24 MART 2007</b></p>

<p><b>MUKADDERÂTINI BİR KADININ</b></p>

<p><b>ELİNE VEREN MİLLET FELÂH BULAMAZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû  
Bekre (r.a.)’den  şöyle   dediği  rivâyet olunmuştur: “Cemel (vak‘ası)
günlerinde cemel yârânına katılarak (Alî (r.a.)’e karşı) onlarla birlikte harb
etmeğe başladıktan sonra (vaktiyle) Resûlullâh (s.a.v.)'den işittiğim bir
kelime (bir fıkra) ile Allâh (c.c.) bana hayır ve menfaat ihsân buyurdu (da
cemel yârânına iltihak etmedim). Ebû Bekre (r.a.) (o bir kelime ve cümleyi
bildirerek) der ki: Fars halkının Kisrâ Pervizi'nin kızını kendilerine Şehinşâh
intihâb ettikleri haberi Resûlullâh (s.a.v.)’e erişince: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mukadderatını
bir kadının eline veren millet felâh bulmaz! buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;Mukadderatını
bir kadının eline bırakan millet felah bulmaz.&quot; vecîzesiyle Resûl-i Ekrem
(s.a.v.) İslâm'ın âmme hukûkunun en mühim bir kâidesini koymuştur. Bu kâideye
göre: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İslâm
hukûkunda âmme velâyeti denilen devlet teşkilâtı riyâseti ancak erkek bir
vatandaş tarafından temsîl olunur. Bu, millet otoritesini temsîl edecek mevkîye
kadın intihâb edilemez. Çünkü kadının fıtratı birçok cihetten bu çok ağır
vazîfeyi deruhte etmeğe müsâid değildir. Bunun için İslâm hukûkunda kadının
bey' ve şirâ', şahâdet, şirket, vesâyet, verâset, vekâlet, hîbe gibi her türlü
medenî akid ve tasarrufâtı sâir milletlerin hukûkuna nisbetle en geniş mikyasta
(ölçekte) mu'teber ve ticarî sahadaki faaliyetleri meşrû olduğu halde devlet
riyâsetine intihâb olunabilmesi husûsunda kadın için bir hak kabûl
edilmemiştir.</p>

<p><b>(Sahîh-i Buhârî, 10.c. 449.s.) </b></p>

<p><b>HADÎS-İ
ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“İlâhi!
Ben iki zaîfin; yetim ile kadının haklarına tecavüzden men ve tahzir ediyorum.” (R. Sâlihîn)</p>

<p><b>&nbsp;</b></p>

<p><b>25 MART 2007</b></p>

<p><b>İNSANIN ASIL HEDEFİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dünyâ;zevali (yok oluşu) süratli bir yerdir. Çünkü Peygamberimiz (s.a.v.) şöyle
buyurmuştur: “Dünyâdan bana ne. Ben dünyâda ancak bir ağacın altında
gölgelenen, sonra göçen ve orayı terkeden bir binici yolcu gibiyim.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tayyibî
de; bu göç etmenin süratinde ve beklemenin azlığında bir timsaldir diyor.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Îsâ (a.s.) havarilerine diyordu ki; Ey Havariler topluluğu, hanginiz denizin
dalgaları üzerine binâ yapabilir? Dediler ki: Ey Ruhullâh kim buna kadir
olabilir? Dedi ki: Sizi dünyâdan sakındırırım onu karar yeri kılmayınız.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hakîm
diyor ki: Allâhü Te‘âlâ dünyâyı geçiş yeri, âhireti ise karar yeri kıldı. Onun
için de Resûlullâh (s.a.v.) şöyle buyurdu: “Dünyâda sanki garib (biri) veyâ bir
yolcu imişsin gibi ol.” Âhiret ise işte o kederlerden safidir, bakidir, kendisi
için son bulma diye bir olayın olmadığı ebedî bir yerdir. Halkın hepsi âcizdir.
Bir şeye kadir olamazlar ve hiçbir kimseye bir zarar ve menfaat vermeğe malik
olmazlar. O halde işte bu âcizler için bir yerdir. İbâdet, işte şu kederli
bulanık fâni dünyâ için muhabbet; onu bakî, safî âhiret üzerine tercih etmek,
ancak hamakâtin (ahmaklığın), azgınlık ve sapıklığın kemâlinden neşet eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
halde ey aklını kendisi için yaratılmış olduğu şeye sarfetmekle aklının
doğrultusunda yürüyen akıllı kişi! Senin üzerine lazım gelen görev Allâhü
Te‘âlânın senin ibâdetini bildiğiyle kanaat getirmen ve onun dışında birşey
taleb etmemendir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Menfaat
verme, zarar verme Allâhü Te‘âlâya aiddir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
(c.c.) kuluna kâfi değil midir?” (Zümer s. 36) </p>

<p><b>(Muhammed Hâdimî (rh.a.), Berika, 210.s.)</b></p>

<p>&nbsp;</p>

<p><b>&nbsp;</b></p>

<p><b>26 MART 2007</b></p>

<p><b>KUSS İBN-İ SÂİDE’NİN BELÎĞ HUTBESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İyâd
Kabîlesinin reisi, Dîn-i Îsevî’de muvahhid ve şâir Kuss İbn-i Sâide Sûk-i
Ukâz’da belîğ bir hutbe okumuş ve şuarâ ve buleğây-ı Arab da o cemâat arasında
bulunmuştu. Hutbesinde Bi’set-i Nebeviyye’nin yakın olduğunu haber vermişti.
Hutbesinin hulâsaten tercemesi: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
nâs! Geliniz, dinleyiniz. Belleyiniz, ibret alınız. Yaşayan ölür. Ölen fena
bulur. Yağmur yağar, otlar biter, çocuklar doğar, analarının, babalarının
yerini tutar. Sonra hepsi mahv olup gider. Vukuatın ardı arkası kesilmez. Hemen
birbirini ta’kib eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dikkat
edin, kulak tutun. Gökte haber var, yerde ibret alacak şeyler var. Yıldızlar
yürür, denizler durur, gelen kalmaz, giden gelmez. Yemîn ederim, Allah’ın
indinde bir Dîn vardır ki, şimdi bulunduğunuz Dînden (Îsevî Dîninden) daha
sevgilidir. (Dîn-i İslâm’a işaret). Ve Allah’ın bir gelecek peygamberi vardır
ki, gelmesi pek yakın oldu. Ve Onun gölgesi başınızın üstüne geldi. Ne mutlu o
kimseye ki, O’na îmân edip de, O dahî ona hidâyet eyleye.. Vay o bedbaht’a ki,
O’na isyân ve muhalefet eyleye.. Yazıklar olsun ömürlerini gaflet ile geçiren
ümmetlere...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ey
Cemâat-i İyâd! Hani âbâ ü ecdâd? Hani müzeyyen kâşâneler ve taştan haneler
yapan Âd ve Semûd? Hani dünyâ varlığına mağrur olup ta kavmine hitaben (Ben
sizin en büyük rabbinizim) diyen Fir’avn ile Nemrûd? Bu yer, onları
değirmeninde öğüttü, toz etti. Kemikleri bile çürüyüp dağıldı. Evleri de
yıkılıp ıssız kaldı. Yerlerini şimdi köpekler şenlendiriyor. Sakın Onlar gibi
gaflet etmeyin. Onların yoluna gitmeyin. Her şey fânîdir. Ancak Cenâb-ı Hakk bâkîdir.
Birdir, şeriki ve nazîri yoktur. Tapılacak ancak O’dur. Doğmamış ve
doğurmamıştır. Bizden evvel gelip geçenlerde bize ibret olacak şey çoktur, ölüm
ırmağının girecek yerleri vardır ama çıkacak yeri yoktur. Küçük büyük hep göçüp
gidiyor, giden geri gelmiyor. Kat’î bilirim ki herkese olan bana da olacaktır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hâtemü’n-Nebiyyîn
(s.a.v.) Efendimiz orada hazır olup, Kuss İbn-i Sâide’nin sözünü dinliyordu.
Bilâhare Kuss İbn-i Sâide vefat etmekle görüşmek nasîb olmadı.
Hâtemü’n-Nebiyyîn (s.a.v.) Efendimiz Kuss İbn-i Sâide hakkında şöyle buyurdu:“Ümîd ederim ki Cenâb-ı Hakk Kuss ibn-i Sâide’yi ayrıca bir ümmet olarak ba’s
eyleye..”</p>

<p><b>(Hz. Mahmûd Sâmî Ramazanoğlu (k.s.), Musahabe 1, 33.s.)</b></p>

<p><b>&nbsp;</b></p>

<p><b>&nbsp;</b></p>

<p><b>27 MART 2007</b></p>

<p><b>MEVLİD AYINDA MEVLÎD-İ ŞERİF OKUTMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) Efendimizi, doğduğunda Ebû Leheb'in cariyesi Süveybe
emzirmiştir. Resûlullâh (s.a.v.) Efendimizin doğumunu müjdelediği için Ebû
Leheb onu âzâd eylemişti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Leheb öldükten sonra bir gece vakıâ (rü'yâ)'da gördüler. (Dedi ki):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Cehennemdeyim.
Amma düşenbe (pazartesi) geceleri geldiği zaman azabım tahfif olunur.
Parmaklarımın arasını emerim, su çıkar onu içerim.” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sebebi
budur ki; düşenbe gecesi Resûlullâh (s.a.v.) dünyâyı teşrif ettikte, Süveybe
gelip bana haber vermişti. Ben de âzâd etmiş idim. Hakk Te‘âlâ onun
mukabelesinde düşenbe geceleri azabımı tahfif edip bu ihsanı kıldı” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Cezerî (rh.a.) der ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ebû
Leheb, Resûlullâh (s.a.v.) Hazretlerinin doğduğu gece bu ihsanı etmekle (Ebû
Leheb gibi bir kâfirin Cehennem içinde fâidesini müşahede etmesine) kıyas ile,
bir kimse mü'min ve muvahhid ola, o gecelere ta'zîm edip, Resûlullâh (s.a.v.)
hürmetine in'âm ve ihsanlar eyleye. Hakk Sübhânehû ve Te‘âlâ canibinde ne kadar
lûtf u keremlere müstehakk olur!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
mü'minlere lâyık olan budur ki Mevlid ayında Resûlullâh (s.a.v.) hürmetine
Mevlid-i şerîf okutup hayrât ve fukaraya vereler, demişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
tecrübe ile sabittir ki, bir kimse Mevlid ayında Resûlullâh (s.a.v.) hürmetine
cem'iyyet ve ziyafet ile Mevlid-i şerîf okutsa o yıl içinde belâdan emîn olup
muradı ne ise hâsıl olur demişlerdir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. Mahmûd Sâmî Ramazanoğlu (k.s.),</b></p>

<p><b>Bedir Gazvesi ve Sûre-i Enfâl Tefsîri, 80.s.)</b></p>

<p>&nbsp;</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>28 MART 2007</b></p>

<p><b>ERBİL HÜKÜMDÂRI SELÇUKLU MUZAFFERÜDDİN GÖKBÖRİ HAZRETLERİNİN,
MEVLİD-İ NEBEVÎ (S.A.V.) İÇİN YAPTIĞI MUHTEŞEM KUTLAMALAR VE </b></p>

<p><b>YAPTIĞI DİĞER HAYIRLAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Prof.
Dr. Osman Turan Selçuklular zamânında Türkiye isimli kitâbının 334’üncü
sahifesinde bu husûsta şöyle der: “Hayır te’sîsleri, mevlid âyinleri ve dîn
uğrunda büyük hizmetleri ile meşhûr olan Erbil hükümdârı Muzafferüddîn Gökböri,
Selçuklu askerlerini bizzât karşıladı ve ağırladı, Halîfe’ye de onların
gelişini bildirdi.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Muzafferüddîn
Gökböri’nin Erbil’de kurduğu hayır kurumları zamanına göre çok ileriydi. Bu
konuda İbn-i Hallikân şöyle der: Hayır işlerinde hiçbir kimseden duyulmadık
güzel hareketleri vardı. Her gün şehrin çeşitli yerlerinde muhtaçlara ekmek
dağıtırdı. Bir yerden geldiği zaman evinin yanında toplanmış olan muhtâçları
yanına çağırır, yaz ve kış mevsimine göre onlara para keseleri verir, kesenin
içindeki paralar arasında bir iki veya daha fazla altın bulunurdu. Kötürümler
ve körler için dört ev kurmuş bu evleri bu kişilerle doldurmuş, onlara ihtiyâçları
olan şeyleri tahsîs etmişti. Her pazartesi ve perşembe günleri bu kişileri
ziyâret eder ve onların hallerini sorardı. Onlara lâtife yapar, gönüllerini
alırdı. Dul kadınlar, yetim çocuklar, sokakta bırakılmış süt çocukları için de
evler yaptırmıştı. Bu süt çocukları için süt anaları tutmuş, bu evler için
tahsîsatlar ayırmıştı. Her zaman buralarda oturanların durumunu kontrol eder,
tahsisattan ayrı olarak onlara nafaka dağıtırdı. Yine şehirde kendisi
tarafından yaptırılan hastahâneyi ziyâret eder, her hastanın başında durup
gecesinin nasıl geçtiğini, nasıl olduğunu ve ne istediğini sorardı. Misâfirler
için de ayrı bir ev (dârü’z-ziyâfe) inşâ ettirmişti. Dışardan gelen ilim
adamları, fakîrler, sûfîler ve başkaları burada kalırdı. Buranın da özel tahsîsatı
vardı. Burada kalanlardan biri, yola çıkacak olursa, yanına yiyecek ve diğer
ihtiyâçları verilirdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sibt
bin el-Cevzî bunları anlattıktan sonra, “Erbil’de biri, bana O’nun senede
mevlid için 300.000, hânkâhlar için 200.000 dârü’z-ziyâfe için 100.000, esirleri
kurtarmak için 100.000, Hicâz için 300.000 dînar harcadığını söyledi.” der.” </p>

<p><b>(Doç. Dr. Ramazan Şeşen,</b></p>

<p><b>Salâhaddîn Eyyûbî ve Devleti,  İst. 1987, 317.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>29 MART 2007</b></p>

<p><b>ALLÂH RESÛLÜ (S.A.V.) NEYİ HOŞ GÖRÜRDÜ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müşrikler
Resûl-i Ekrem (s.a.v.) Efendimizi Uhud harbinde yaraladılar. Ve mübarek dişini
kırdılar ve mübarek yüzünü al kana boyadılar. Ashâb-ı kiram (r.a.e.)’e bu hal
pek ağır geldi. Hazreti Ömer (r.a.) dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Yâ
Resûlallâh (s.a.v.)! Anam babam sana feda olsun. Nuh Peygamber kavmine beddua
ile buyurdu. Eğer sen dahi bize beddua etseydin cümlemiz helak olurduk.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullah
(s.a.v.) Efendimiz de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kavmimi
mağfiret eyle” yahud,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ya
Rabb, benim kavmimi sen mağfiret eyle ve sen hidâyet eyle. Zira onlar
bilmezler.” diye dua etti. Peygamberimiz (s.a.v.) Efendimiz Hazretlerinin sabrı
ve afvı derece-i kemâlde idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gerçi
Hendek harbinde Resûl-i Ekrem (s.a.v.) Efendimiz küffâra beddua edip “Bizi
meşgul edip salât-ı vüstâdan; ikindi namazından alakoydular. Allâhü Te‘âlâ
hazretleri kabirlerini ve evlerini ateşle doldursun” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Küffar
ile muharebede son derece şiddetle devam ve iştigallerinden ikindi namazlarını
geçirip bâ’de’l-gurûb (güneş batımından sonra) kaza etmişlerdi. Namaz, îmândan
sonra pek mühim bir ibâdet olduğundan terki asla caiz olamaz. Peygamberimiz
(s.a.v.) Uhud harbinde yüzüne erişen yara ve ezâya tahammül eylediler fakat
namazına ve “din yüzüne” erişen ezaya tahammül etmediler. Çünkü namaza
tecâvüzlerinden Hakk Te‘âlâ ve Tekaddes Hazretlerinin hukukunu tercih
eylediler. Nitekim Hakk Sübhanehu ve Te‘âlâ Hazretleri de dîn-i İslâma eza ve
ihanet kasdeden küffâra karşı şiddet ve ğılzat (sert muamele) edilmesini emir
buyurmuşlardır.</p>

<p><b>(Hz. Mahmûd Sami Ramazanoğlu (k.s.), </b></p>

<p><b>Musahabe 3, 214.s.)</b></p>

<p>&nbsp;</p>

<p><b>30 MART 2007</b></p>

<p><b>SAHÂBE (R.A.E.)’NİN SÜNNET ANLAYIŞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
ibn-i Ömer (r.a.) diyor ki: Ben pederim Ömeru'l-Faruk'un sağlığında evlendim.
Ve sünnet-i Muhammediyye (s.a.v.)’in icrası için düğün sofrası yaptım. Ashab-ı
Kiram'ı ve bu meyanda Mihmandar-ı Resûl-i Kibriyâ Ebû Eyyûb el-Ensârî (r.a.)'i
de davet ettim. Lâkin düğün evinde mâl-i ganimetden elimizde bir yeşil perde
vardı ki, kadınlarımızın gönülleri hoş olsun diye o perdeyi de asmıştık.
Misafirlerimiz gelmeğe başladı. Bir müddet sonra Hz. Ebû Eyyûb el-Ensârî (r.a.)
de teşrif eyledi. Ve kemâl-i tevazu ile yerine oturdu. Bu münasebetle hepimiz
hoşlanmış ve sevinmiştik.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Lâkin
bir aralık Ebû Eyyûb'un mübarek gözleri o yeşil perdeye ilişince muğber
(gücenme) oldu ve teessürünü şu sözleriyle izhâr etdi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
âdil ve kerîm olan kardeşim Hz. Ömer'in oğlu Abdullah! Siz ki Ashab-ı Kiram'ın
ileri gelenlerisiniz. Böyle Peygamber (s.a.v.) Efendimizin zamanında olmayan
-duvarları lüzumsuz yere örtmek- bid'atlarını ve israflarını yapmanız,
Peygamber (s.a.v.) Efendimizin sünnetine muhalif ve dünya zînetine fazlaca meyil
ve rağbet etmek değil midir?” deyince ben de mahcûb olarak şöyle cevab verdim:Haklısın yâ Ebâ Eyyûb! Ancak bu mes'elede benim her ne kadar rızam yok ise de,
kadınların ısrarı ve mubah olan şeylerin isti'mâlinin kadınlarca caiz
sayılmasından dolayı müsaade ettim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine Mihmandar-ı Resûl Ebû Eyyûb, benim özrümü kabul etmeyip bana şöyle red
cevabı verdi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
Abdullah! Sen ki, Hz. Ömer gibi bir zâtın muhterem evlâdısın. Siz nâsın muktadâ
bih (kendine uyulan)'ı olacaksınız. Evet, kadınlara isteyenler mağlûb olsunlar!
Halbuki senin kadınlara mağlûb olmanı hiç münasib görmüyorum. Öyle ise bana
müsâade et, ben Sünnet-i Muhammediyye (s.a.v.)'e muhalif münker ve bid'at olan
yerlerde duramam.” diyerek kalktı ve hiç durmadan ve düğün yemeği yemeden avdet
buyurdu (döndü).</p>

<p><b>(Hz. M. Sâmî Ramazanoğlu (k.s.), </b></p>

<p><b>Ashâb-ı Kiram, 1.c., 61.s.)</b></p>

<p><b>&nbsp;</b></p>

<p><b>&nbsp;</b></p>

<p><b>31 MART 2007</b></p>

<p><b>CEMAATLE NAMAZI TERKEDEN </b></p>

<p><b>HAKKINDA TEHDİTLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Malik ve imam Ebû Mansûr el-Mâturîdî (r.a.)’e göre, cemâatle namaz farzdır.
Onların delili: “Rükû' edenlerle rükû' ediniz” âyet-i kerîmesidir. Bu ise ancak
cemâatle olur. Yine Ehli Sünnet vel Cemâatin reisi İlmü’lhüdâ Ebû Mansûr
el-Mâturîdî (r.a.) buyuruyor: “Bilsem ki, insanlar davul sesi ile, mescide
cemaâte gelirler, mescidin kapısında beş vakit davul çalmayı söylerdim.”
Gunyetü’l-Fetâvî'de diyor ki, şer'î bir özrü olmadan cemâati terk edeni ta'zir
(tekdir) vâcib olur. Onu bu işten men'etmeyen imam ve komşular günahkâr olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şâmil-i
Beyhakî’de diyor ki, bir köy, yâhud mahalle halkı, yâhud bir kabîle, ezanı terk
edip, cemâatle namaz kılmazlarsa, İmam Muhammed (rh.a.)'e göre onları öldürmek
mubah olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hikâye:Tergîbü’s-Salât kitabında diyor ki: İmam Ebû Yûsuf (r.a.) kadî idi. Harun
Reşîd'in yanında iken, bir kimse diğerini da'vâ eyledi. Harun Reşîd'in veziri
de, ben şâhidim dedi. İmam Ebû Yusuf vezirin şâhidliğini kabul etmedi. Halîfe,
niçin vezîrin şâhidliğini kabul etmiyorsun, dedi. İmam, bir gün ona iş
buyurmuştunuz, o da size ben sizin kulunuz, kölenizim demişti. Eğer doğru
söylediyse, Kölenin şâhidliği makbul değildir; yalan söylediyse, yalancının
şâhidliği de dinlenmez, buyurdu. Halîfe, ben şâhidlik edersem, kabul eder misin
dedi. Hayır, etmem, buyurdu. Niçin dedi. Sen namazı cemâatle kılmıyorsun
buyurdu. Ben müslümanların işleri ile meşgulüm, dedi. İmam, Hâlika taatin
olduğu yerde, mahlûka tâat olmaz, buyurdu. Halîfe, doğru söylüyorsun dedi ve
sarayında mescid yapılmasını emretti. Müezzin ve imam tâyîn edildi ve ondan
sonra namazı hep cemâatle kıldı. Selef, Hakk’a hizmette böyle idiler. İhtiyatı
böyle gözetirlerdi. Bugün bakın ki, müslümanların işi nereye vardı. Çok yerler
vardır ki, oralarda İslâmın isminden başka birşey kalmamıştır. Oralarda İslâmın
hakîkatından bir şey göremezsin. Nitekim Resûlullâh (s.a.v.) âhir zamandakileri
bildiren hadîs-i şerîfinde: «Aralarında İslâmın isminden, Kur'ân'ın resminden
başka bir şey kalmaz» buyurdu. Bu hadîs-i şerif meşhurdur. Birçok kitabda
yazılıdır. Yol açık ve aydınlıktır, ama yolcu azdır.</p>

<p><b>(Mevlânâ Muhammed Rebhami,</b></p>

<p><b>Riyadü’n-Nasıhîn, 173.s.)</b></p>

<p><b>1 NİSAN 2007</b></p>

<p><b>KÂHİNLERİN HABERLERİNE İNANMAK KÜFÜRDÜR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnanç
esaslarına ilâve edilen hususlardan biri de, kâhinlerin gaybtan verdikleri
haberlere inanmanın küfür olduğudur. Çünkü Allâh Teâlâ bu konuda şöyle
buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“De
ki; gökte ve yerde gaybı Allâh'tan başkası bilmez.” (Neml
s. 65)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamber (s.a.v.) de şöyle buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bir
kimse bir kâhine giderek onun söylediklerini tasdik ederse Muhammed (s.a.v.)’e
indirilenleri inkâr etmiş olur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra
kâhin gelecek zamanda olacak hâdiselerden haber veren kişidir. Kâhin sırları
bildiğini iddia eder. Bir görüşe göre ise kâhin sihir yapan kimsedir. Müneccim,
geleceğe ait olayları bildiğini iddia ederse o da kahin gibidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kendine
ilham geldiği yolunda haber veren kişinin ilhamlarına uymak da caiz değildir.
Hece harflerinden manalar çıkaracak bilgiye sahip olduğunu iddia eden kimsenin
iddialarına da uyulamaz. Çünkü bu da kâhinler manası içine girmektedir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Medârik”
adlı kitapta fal okları ile fal çekmenin, yahut kumar oynamanın nâsla haram
kılındığı zikr edilmiştir.</p>

<p><b>HARAM İŞLERKEN BİSMİLLAH DEMEK KÜFÜRDÜR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
kimse kumar oynarken “Bismillah” dese kâfir olur. “Bu sözü satranç oynarken de
eğlencesine kâğıt oynarken de söylerse durum ve hüküm aynıdır.” Yine remil
atarken, fal taşlarını atarken bir kimse “Bismillah” derse, kâfir olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Tetimme”
adlı kitapta yazıldığına göre, bir kimse şarap içmeğe başlarken, yahut zina
ederken, yahut haram bir malı yerken bismillah derse kâfir olur. Bu haram
maldan kasıt, üzerinde ittifak edilen halis muhlis haram olsa gerek.</p>

<p><b>(Terc: Yunus Vehbi Yavuz, </b></p>

<p><b>Fıkh-ı Ekber Şerhi, 287-324.s.)</b></p>

<p class=NoteLevel1>&nbsp;</p>

<p><b>2 NİSAN 2007</b></p>

<p><b>HAYIRDA ÇIĞIR AÇMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlânın,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Şükrederseniz,
nimetimi artırırım” (İbrahim s. 7) emrindeki
şükür, bildiğiniz gibi, «Yâ Rabbi şükrederim.» demek değildir. Belki Allâh'ın
kendisine lütfettiği nimetlerin hepsini yaratılış maksadına uygun olarak
kullanıp sarf etmek manasınadır. Şükrün en makbûlü ise sâri olan, yani ihvân-ı
dînin faydalandığı ibâdetten ibarettir. Nitekim Peygamber (s.a.v.): </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hayra
delâlet eden onu işleyen gibidir.” (Keşfü'l-hafâ,
1/480) ve:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
hayırlı bir iş başlatırsa, o hayırlı iş devam ettikçe ona ecir vardır.” (Keşfü'l-hafâ, 11/335) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şunu
da ifâde edelim ki, Cenab-ı Hakk'ın gerçek cemâline aşk ve muhabbet iddiasında
bulunmayan hemen hemen yok gibiyse de bunu fiilen ispat zordur. Birçok kimse bu
hususta kendilerini aldatmış oluyorlar. Bir insan muhabbetinin ma'nâsını
öğrenmek isterse onu, mal ve evlâda karşı olan muamelesinden öğrenmelidir.
İnsan nasıl vakitlerinin çoğunu onları düşünmeye sarf ediyor, hatırından
çıkarmıyor, onlara her türlü fedakârlıkta bulunuyor, her sebebe tevessül ediyor
(sarılıyor) ve tahsili yolunda rahatını huzurunu terk ediyorsa, işte ma'nevi
muhabbet de böyle olmalıdır. Ve aslında vakitlerin büyük bölümü Halik-ı Azîm
Hazretlerine ayrılmalıdır. Çünkü O, Bâkîdir, ikram edip vericidir, Rezzak'tır,
besleyip yetiştirendir. Nitekim:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh'ın
size olan nimetlerini saymaya kalkarsanız sayamazsınız.” (İbrahim s. 34) buyrulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mâsivâya
verilen emek zayi'dir. Bazan da zararlıdır. En azından fânidir, yok olup
gidecektir.</p>

<p><b>(Muhammed Es'ad Erbilî (k.s.), Mektûbât, 143-145.s.)</b></p>

<p>&nbsp;</p>

<p><b>3 NİSAN 2007</b></p>

<p><b>ÂHİRETE KESİN ÎMÂN</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âhirete
kesin îmân, ona hazırlanmayı gerektirir. Şu on şey, insanın gafletten hâlâ
uyanmadığının göstergesidir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1.
İnsan, kesin olarak Allâh (c.c.) tarafından yaratıldığını bilir, fakat O’na
ibadet etmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2.
Kendisine rızık verenin Allâh (c.c.) olduğuna kesin inanır, fakat bununla
tatmine ve huzura çalışmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.
Dünyanın geçiciliğine kesin olarak inanır, buna rağmen ona dayanıp güvenmekte
devam eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4.
Vârislerinin kendisine düşman olacaklarını bildiği halde onlar için hâlâ mal
toplamaya çalışır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5.
Ölümün kesin olarak geleceğini bilir, ancak bunun için hazırlık yapmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;6.
Kabrin kendisi için sonunda mutlaka varılacak bir yer olduğunu kesin olarak
bilir, fakat onu onarmaya çalışmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;7.
Kesin olarak Allâh (c.c.)’ün kendisini hesaba çekeceğini bilir, ama bunun için
gerekli delilleri hazırlamaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;8.
Kesin olarak sırat köpürüsünden geçeceğini bilir, fakat hâlâ yükünü
hafifletmeye çalışmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;9.
Kesin olarak cehennem ateşinin kötülerin yeri olacağını bilir, fakat bundan
kaçıp kurtulmaya çalışmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;10.
Kesinlikle cennetin iyilerin yurdu olduğunu bilir, fakat bunun için gereken
ameli işlemez. Nitekim bunlar Teysîr’de de anlatılmıştır.</p>

<p><b>(İsmail Hakkı Bursevî (rh.a.), </b></p>

<p><b>Rûhu’l-Beyân Tefsîri, 1.c., 69.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onlar;namazı dosdoğru kılan, zekâtı veren kimselerdir. Onlar Âhirete de kesin olarak
inanırlar. (Lokman s. 4) Kur’an, namazı
dosdoğru kılan, zekatı veren ve Âhirete de kesin olarak inanan mü’minler için
bir hidayet rehberi ve bir müjdedir. (Neml s. 2-3)</p>

<p><b>4 NİSAN 2007</b></p>

<p><b>HZ. PEYGAMBER (S.A.V.)’İN ALLÂH (C.C.)’ÜN İZNİYLE ÖLÜLERİ DİRİLTMESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hasanü’l
Basrî (rh.a.)’den:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
adam Peygamber (s.a.v.)’e geldi. Ona falan vadiye küçük kız çocuğunu attığını
söyledi. Beraberinde vadiye gitti ve Peygamber (s.a.v.) kıza ismiyle:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
fülâne, Allâh’ın izni ile haydi bana cevâb ver!” diye seslendi. Kız hemen
“Lebbeyk ve sa’deyk! buyur, buyur!” diyerek çıkıverdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ona:- Annen ve baban müslümân oldu, istersen seni onlara vereyim! diye teklif etti:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kız
çocuğu: - “Onlara hiç ihtiyacım yok! Allâh (c.c.)’ü, onlardan daha iyi
(yararlı) buldum.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullâh
b. Ubeydullâh el-Ensarî (r.a.)’den:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sabit
b. Kays b. Şemmas’ı defnedenler arasındaydım. Yemâme’de öldürülmüştü (şehit
düşmüştü). Onu kabre koyduğumuzda şöyle dediğini duyduk:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“(Muhammed
(s.a.v.) Allâh’ın Resûlüdür! Ebû Bekir sıddîktır! Ömer şehîttir! Osman çok iyi
ve pek merhametli bir insandır!) Bir de baktık ki, hâlâ ölüdür. (Nasıl
konuştuğuna şaştık, kaldık)...”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nu’man
b. Beşîr (r.a.)’den: Harice oğlu Zeyd Medine sokaklarının birinde yere düştü.
Cesedi kaldırıldı, yüzü örtüldü. Bilahare iki işâ (akşamla yatsı olabilir)
arasında, yanında ağlayan kadınlara (ve erkeklere) susun, susun! dediğini
duydular. Sonra yüzü açıldı. O şöyle dedi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Muhammed
(s.a.v.) Allâh’ın Resûlüdür. O Nebîdir ve Ümmîdir! Peygamberlerin sonuncusudur.
Bu kitab-ı evvelde de böyle idi. Doğru söylemiştir! Doğru söylemiştir!).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Bekir, Ömer ve Osman (r.a.e.)’i de zikretmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra:(Es-selâmü aleyke yâ Resûlallâh! Ve Rahmetullâhi ve berekâtühû) dedi, sonra
dirilmeden önce olduğu gibi tekrar öldü…</p>

<p><b>(Kadı ‘Iyaz (rh.a.), Şifâ-i Şerîf, 319.s.)</b></p>

<p><b>&nbsp;</b></p>

<p><b>5 NİSAN 2007</b></p>

<p><b>ALLÂH (C.C.) MÜ'MİN KULUNU</b></p>

<p><b>HİMAYE EDER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hikâye
olunduğuna göre bir ihtiyar kadın, gemi yaptığı sıralarda Nuh (a.s.)'a uğrayıp
onu niçin yaptığını suâl ettikde Nuh (a.s.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Allah, kâfirleri tufan ile helak edecek, mü'minleri de bu gemi ile kurtaracak,
dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadın,
vakti geldiğinde kendisine de haber vermesini ve mü'minlerle beraber gemiye
bindirmesini söyledi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vakit
gelince Nuh (a.s.) halkı gemiye bindirmekle meşgul olduğu için kadının ricasını
unuttu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra
tufan vaki' olup küffar helak oldu, mü'minler necat buldu, gemiden çıktıktan
sonra ihtiyar kadın gelip:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey Nuh! Sen tufan olacağından bahsederdin, daha vakti gelmedi mi? </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nuh
(a.s.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Tufan vaki' oldu. Allah'ın emri yerine geldi, dedi. Böyle derken de kadının
hâline teaccüb etti (şaştı kaldı). Allahü Te‘âlâ onu imanı sebebiyle
kurtarmıştı ve tufanı görmemişdi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allah
(c.c.), mü'min kullarını işte böyle himaye eder. Bazı ehl-i keşifden sıhhatle naklolunduğuna
nazaran Bursa'daki Ulu Cami arsasının bu kadının evinin bulunduğu yer olduğu
söylenmişdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. Mahmûd Sâmî Ramazanoğlu (k.s.),</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Yûnus ve Hûd Sûreleri Tefsîri, 104.s.)</b></p>

<p>••••••••</p>

<p><b>ÂYET-İ KERÎME</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kim
Allâh’a ve Resûl’e itâat ederse işte onlar, Allâh’ın kendilerine lûtuflarda
bulunduğu peygamberler, sıddîklar, şehîdler ve sâlih kişilerle beraberdir.
Bunlar ne güzel arkadaştır! (Nisâ s. 69)</p>

<p><b>6 NİSAN 2007</b></p>

<p><b>UCÛB (KİŞİNİN KENDİ AMELİNİ BEĞENMESİ)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ucûb,
kitab ve sünnet ile zemmedilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Huneyn
günü çokluğunuz o zaman size ucûb vermişti de bu, size bir şey’i gidermeye
yaramamıştı.” (Tevbe s. 25) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) buyurmuştur ki: “Peşinden gidilen cimriliği, uyulan nefsani
arzuları ve her re’y sahibinin kendi re’yini beğendiğini gördüğün zaman, artık
kendi başının çaresine bak.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Siz
hiç günah işlemeseniz bile ben onun daha büyüğünden sizin için korkardım. O da
ucûbdur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ucûb,
günahları unutturur ve onlara karşı ihmal etmeğe sebeb olur. İbadet ve amellere
gelince; onları beğenir, ibadet yapıyorum diye böbürlenir. Allâh’ın tevfikıyle
ibadet ettiğini unutur. İbadetini beğendikçe de âfetlerini görmez olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ucûb,
bütün bu varlıkların yok olabileceğini hatırından bile geçirmeyip varlıkları
ile sevinmek, onlara bağlanarak bu sevinci, Allâhü Te‘âlânın bir lütuf ve
ihsanı olması bakımından değil, mutlak surette bu varlığın bir kemal, ni’met,
hayır ve üstünlük olması bakımından bilmesidir. Ne vakit Allâhü Te‘âlânın lûtfu
olduklarını ve dilediği vakit bunları geri alacağını bilirse, o zaman ucbu
kırılır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Demek
ki ucub, verilen ni’meti, veren Allâhü Te’âlâya nisbet etmeden onu kendine mal
edip ona bağlanmaktır. Ne zaman insanın kalbine ucûb gelirse, hemen bu ni’metin
elinden gitme tehlikesini göz önüne alarak, ucûbdan vazgeçmelidir. Hatta
kafirlere bakarak, daha önce bir günah işlemedikleri halde nasıl fâsık ve kafir
olduklarını düşünüp bu akıbete uğramaktan korkmalı ve karşılıksız bağışda
bulunan Allâhü Te’âlânın verdiği  ni’metleri geri alacağını hatırlayarak
kendine çeki düzen vermelidir. En doğrusu, kişi, Allâhü Te’âlânın bir olup,
ortağı ve dengi olmadığına, benzeri bulunmadığına, işitici ve görücü olduğuna,
Resûlü (s.a.v.)’in bütün haber verdiklerinde doğru olduğuna inanmalı; selefin
yolunda yürümeli, üzerinde fazla durup teferruata dalmadan kitab ve sünnetle
amel etmelidir. Günahlardan kaçınarak, ibadete devam etmek ve Müslümanlara
şefkat etmek üzere takva ile meşgul olmalıdır.</p>

<p><b>(Hüccetü'l İslâm İmâm-ı Gazâli(rh.a.), </b></p>

<p><b>İhyâ-u Ulumi'd-dîn, 3.c., 789.s.)</b></p>

<p><b>7 NİSAN 2007</b></p>

<p><b>HZ. PEYGAMBER (S.A.V.) ÂLEMLERE RAHMETTİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk: “And olsun, size kendinizden öyle bir Peygamber gelmiştir ki, sıkıntıya
uğramanız ona çok ağır ve güç gelir. Üstünüze çok düşkündür. Bütün mü'minleri
cidden esirgeyicidir, onları bağışlayıcıdır, O.” (Tevbe
s. 128)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
O Peygambere itaat ederse, muhakkak Allâh'a itaat etmiştir.” (Nisa s. 80) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Biz
Seni (Habîbim) âlemlere (başka bir şey için değil) ancak rahmet için
gönderdik.” (Enbiya s. 107) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Bekr b. Tahir der ki: Allâh (c.c.) Muhammed (s.a.v.)’i Rahmet süsü ile
süslemiştir; O (s.a.v.)’in (her şeyden önce) varlığı rahmettir! Bütün şemail ve
sıfatı (nitelikleri) tüm mahlûkata rahmettir. O (s.a.v.)’in rahmetinden kim
nasibini almışsa, hem dünyada, hem ahirette felaha kavuşanlardan, her türlü
kötülükten de kurtulanlardan olmuştur. Ancak O (s.a.v.)’in sayesinde bütün
sevgililere kavuşabilir insan. O (s.a.v.)’in hayatı rahmettir, mematı da
rahmettir. Nitekim Peygamber (s.a.v.) bu gerçeği şu mübarek hadîsi ile tescil
buyurmuşlardır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hayatım
sizin için hayırlıdır! Memâtım da sizin için hayırlıdır!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
(s.a.v.), hem insanlara, hem de cinlere rahmet olarak gönderilmiştir. O
(s.a.v.), bütün varlıklara rahmettir. Müminlere rahmettir; çünkü onlara doğru
yolu göstermiştir. Münafıklara rahmettir; onları öldürülmekten kurtarmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
bir ümmete hayır murad etti mi, Peygamberini ondan önce alır ve onu o ümmet
için bir şefaatçi ve selef kılar.” (Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kâfirlere
rahmettir; çünkü onların azablarının ertelenmesine vesîle olmuştur. (Zira eski
milletlerde kâfirlerin cezası daha dünyadayken verilirdi.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbas (r.a.): “O (s.a.v.) hem mü'minlere rahmettir, hem de kâfirlere. Zira
onlar (eski) yalanlayıcı milletlerin uğradıkları akıbetten (dünyada) muaf
tutuldular.”</p>

<p><b>(Kadı ‘Iyaz (rh.a.), Şifâ-i Şerîf, 24-25.s.)</b></p>

<p><b>8 NİSAN 2007</b></p>

<p><b>KILINMAYAN NAMAZLARI</b></p>

<p><b>KAZA ETMEK FARZDIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaktinde
kılınmamış olan beş vakit farz namazlarının kazası farzdır. Vitir namazının
kazası ise vacibdir. Sünnetlere gelince: Bir sabah namazı sünneti ile beraber
kaçırılınca, o günün güneş doğuşundan (kerahet vaktinin çıkışından) sonra
istiva zamanına kadar bu sünnet farz ile beraber kaza edilir. Güneşin
yükselişinden (kerahet vaktinden) önce ve istivadan sonra sünnet kaza edilmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
namazı özürsüz yere kazaya bırakmak büyük günahdır (kebiredir). Bu namaz kaza
edilmekle yerine getirilmiş olur. Fakat bunun geciktirilmesinden dolayı meydana
gelen günahın bağışlanması için tevbe etmek ve Allah'dan afv dilemek lazımdır.
Herhangi bir bahane ile namazı geciktirip kazaya bırakmakdan son derece
sakınmalıdır. Çünkü bunun günahı çok büyüktür. İnsan, gerek yaratıcısına karşı
ve gerekse insanlara karşı olan borçlarını bir an önce ödemeğe çalışmalıdır.
Hayatın süresi belli, çok azdır! Borçlarını ödemeden âhirete gidenlerin
hallerine ne kadar acınsa azdır.</p>

<p><b>(Ömer Nasuhi Bilmen, İslâm İlmihali, 169-170.s.)</b></p>

<p>••••••</p>

<p><b>BAŞLANGIÇ TEKBİRİNİN ÖNEMİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
elif ziyade ederek “Allahü Ekbaâr&quot; denilmekle namaza başlanmış olmaz.
Namazda böyle denmesi, sahih olan görüşe göre namazı bozar; çünkü mana değişmiş
olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;Allah&quot;ism-i celîlinin elifine med (uzatma) ilavesiyle &quot;AAllah&quot; denilmesi
de, şübheyi ifade edeceği için namazı bozar, özür kabul edilmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmama
uymak üzere ayakta alınan başlangıç tekbirinin tamamının kıyam halinde alınması
şarttır. Bunun için rükû halinde bulunan bir imama uyan kimse kıyam halinde
“Allahu Ekber” derken “Ekber” sözünü rükûa vardıktan sonra diyecek olsa imama
uyması sahih olmaz.</p>

<p><b>(Ömer Nasuhi Bilmen, İslâm İlmihali, 117-118.s.)</b></p>

<p><b>&nbsp;</b></p>

<p><b>9 NİSAN 2007</b></p>

<p><b>ELLERİ GÖĞÜS ÜZERİNE KOYMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zü’l-Huvaysıra
adlı bir kişi hakkında &quot;Bu ve bunun arkadaşları ok yaydan fırladığı gibi
dînden çıkarlar da, ok yaya tekrar dönene kadar geri dönmezler (dine tekrar
girmezler).&quot; buyrulmuştur. (Tirmizî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Ahmed b. Hanbel (r.a.), Ebî Berze (r.a.)'den rivayet ettiği başka hadis-i
şerifte şöyle buyrulmuştur: “Peygamber (s.a.v.) Efendimize bir miktar dinar
getirilmişti ve onları taksim ederken yanında bulunan beyaz elbiseli, gözü
arasında secde izi bulunan, kara bir adam, bir şeyler istercesine Resûlullâh
(s.a.v.) Efendimizin ön tarafından geldi. Resûlullâh (s.a.v.) ona bir şey
vermedi, arka tarafından geldi, Resûlullâh (s.a.v.) yine bir şey vermedi, bunun
üzerine adam, şöyle dedi: “Vallâhi ya Muhammed (s.a.v.) bu gün hiç adaletli
davranmadın.” Adamın sözüne çok kızan Peygamber (s.a.v.) Efendimiz şöyle
buyurmuşlardır: “Ben'den sonra, sizin için Ben'den daha adaletli kimse
bulamayacaksınız.” Bunu üç kere tekrarladı, ondan sonra buyurdular ki: “Doğu
tarafından adamlar çıkacaktır, onlardandır, davranışları bunun gibidir,
Kur’an’ı okurlar, gırtlaklarını geçmez, okun yaydan fırladığı gibi dînden
çıkarlar, tekrar geri dönmezler, -Ellerini göğüslerinin üzerine koyarak-
alâmetleri tahliktir. Onları gördüğünüzde öldürün.” -bunu 3 kere
tekrarlamıştır-.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tahlikin
ma’nâsı; Peygamber (s.a.v.) Efendimizin ellerini göğüslerinin üzerine
koymasıyla anlaşılmıştır. Çünkü bu davranış bizim dönem Hâricîlerin
alametleridir. Peygamber (s.a.v.) Efendimizin bu sözü kesin mucizedir, zira
Peygamber (s.a.v.) Efendimiz onları görürcesine bize tarif etmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ehl-i
Lügatten yapılan nakiller de bu ma’nâyı desteklemektedir. Onlardan Şemmar
el-Lügavî: “Tahlikin yükselmekten başka bir mana ifade ettiğini bilmiyorum”
demişlerdir. Aynı şey 'Lisânü’l-Arap'ta da ifade edilmektedir. 10/36</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yukarıda
naklettiklerimizle İbn-i Huzeyme'nin namazın keyfiyetinde rivayet ettiği
hadis-i şerif arasında -(elleri ğöğüs üzerine koymakta)- çelişki yoktur, İbn-i
Huzeyme'nin rivayeti: Râvilerin hadisi ma’nâsıyla rivayet ettiklerinden dolayı
karışıklık hâsıl olmuştur, çünkü bu hadisle 4 Mezhep İmâmından hiçbiri amel
etmemiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhaddis
Şeyh el-Enver “Feyz el-Bari -2/236-” buyurmuşlardır ki: Bundan da (yakın)'la
(üst) lafzının karıştırıldığı anlaşılır. Şâfiîler: Ellerini göğüslerinin tam
altında bağlarlar, (yakın) kelimesinden maksat da budur.</p>

<p class=NoteLevel1>&nbsp;</p>

<p><b>10 NİSAN 2007</b></p>

<p><b>İSTİÂZE (EÛZÜBİLLAH)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gerçek
anlamda istiâzenin ortaya çıkması, yalnızca sözle mümkün olmaz. Bunun yanında
kalbin de bu söze kesin bir şekilde katılması, sözün, fiil ve davranışlara
uygun olması, dilin “Allâh’a sığınırım” derken fiil ve davranışlarının “şeytana
sığınırım” dememesi gerekir. Aksi takdirde bu, isyan ve azgınlık konusunda
şeytanla işbirliği anlamına gelir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şeytandan
istiâzede Allâhü Te‘âlâ dışında başka bir şeyden korkmayı ortaya koymak
sözkonusudur, dolayısıyla bunun da kulluğun ihlâli anlamına geldiği
söylenebilir. Buna cevap olarak şöyle deriz: Düşmanı, düşman bilmek sevginin
pekiştirilmesi, Allâh’tan başkasından Allâh’a yönelmek kulluğun tamamlanması,
Allâh’ın emirlerine sarılmak taatın öne geçirilmesi, Allâh’tan korkmayandan
korkmak da çaresizliği ortaya koymaktır. Nitekim “Allâh’tan korkuyorum” demek,
O’nun azabından ve öfkesinden korkuyorum, demektir. “Allâh’tan korkanlardan
korkarım” sözüyse, onun bedduasından korkarım, “Allâh’tan korkmayandan
korkarım” sözü de, onun kötü fillerinden korkarım anlamındadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tefsir-i
Kebir’de anlatıldığına göre “Eûzübillah” kişinin tüm iyilikleri kazanıp bütün
tehlikelerden kurtulması için yaratılandan yaratana ve nefsi için sonsuz
ihtiyaçlarından kurtulup, kamil anlamda Hak zenginliğine yönelmesidir. “O halde
Allâh’a koşun” (Zariyat s. 50) âyetinin sırrı
da bunda yatar. Yine onda, Allâh’ın huzuruna varabilmek için acizliği kabul
etmekten başka bir yol olmadığına delâlet vardır. Acz, varılacak makamların en
son noktasıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hasan
Basrî (r.a.) şöyle der: “Bir kimse gerçek anlamda Allâh (c.c.)’e sığınır ve
bunu kalb huzuruyla yerine getirirse, Allâh (c.c.), onunla şeytan arasında üç
yüz perde oluşturur, engel meydana getirir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şeytan,
oburca yeme ve içme yoluyla insan tabiatına musallat kılınmıştır. İnsan
oburluğu bıraktığı takdirde, midesinin ve nefsinin şehvetini önlemiş olur.
İnsan midesine ve beline sahip olursa, şeytan onu etkileme fırsatı bulamaz.</p>

<p><b>(İsmail Hakkı Bursevî (rh.a.), </b></p>

<p><b>Rûhu’l-Beyân Tefsîri, 1.c.,28.s.)</b></p>

<p class=NoteLevel1>&nbsp;</p>

<p><b>11 NİSAN 2007</b></p>

<p><b>RİYÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Vay
o namâz kılanların haline ki, onlar kıldıkları namâzdan gafildirler. Onlar
gösteriş yaparlar.” (Mâun s. 4-6)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Adamın
biri Resûl-i Ekrem (s.a.v.)’e: - Kurtuluş nerededir? diye bir suâl tevcih
edince,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Yaptığı
amel ile insanlara gösteriş etmemektedir.” buyurdu. Ebû Hureyre (r.a.)’in
rivâyetinden gelen hadîste de: “Şehîdler, malını infâk edenler ve âlimler
mükâfat olarak cennet isteyecekleri zaman, Allâhü Te’âlâ her birine, “Yalan
söylediniz; biriniz desinler diye cömertlik etti, diğeriniz desinler diye
şecaat gösterdi; diğeriniz de falanca ne âlimdir desinler diye okudu.”
buyuracak, hiçbiri mükâfat alamayacaktır.” buyurulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Resûl-i Ekrem (s.a.v.): “Sizin için en çok korktuğum, küçük şirktir.” buyurdu.
“Küçük şirk nedir?” suâline cevaben de; “Riyâdır. Allâhü Te’âlâ herkesi ameline
göre mükâfatlandıracağı Kıyamet günü, “Dünyada kime gösteriş yapmış idiyseniz
gidin bakın, onların yanında sizin için bir mükâfat var mı?” buyuracaktır.”
(Beyhakî) buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) şöyle buyurmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kendisinde
zerre kadar riyâ bulunan ameli Allâhü Te‘âlâ kabul etmez.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ümmetimin
şirke düşmesinden korkuyorum. Gerçi onlar puta, aya, taşa tapmazlar. Ancak
amelleri ile riyâkârlık yaparlar.” (İbn-i Mace)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Riyâ
demek, iyi görünmekle insanların kalbinde yer almak istemektir. Fakat bu,
ibâdetle olduğu gibi, başka işlerle de olabilir. Ancak riyâ, yalnız ibadetle
insanların gönlünde yer almağı istemektir. Kendisi ile riyâ ve gösteriş
yapılabilen şeyler pek çoktur. Bunlar beş kısımda hulasa edilebilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birincisi:Dinde beden ile riyâdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkincisi:Kılık, kıyafet ve kisve ile riyâdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Üçüncüsü:Söz ile riyâdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dördüncüsü:Amel ile riyâdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beşincisi
de: Arkadaş ve ziyaretçilerinin çokluğu ile riyâkârlık ve gösteriş yapmaktır.</p>

<p><b>(Hüccetü’l İslâm İmâm-ı Gazâli (rh.a.),</b></p>

<p><b>İhyâ-u Ulumi’d-dîn, 3.c., 639-671.s.)</b></p>

<p>&nbsp;</p>

<p><b>12 NİSAN 2007</b></p>

<p><b>HZ. PEYGAMBER (S.A.V.) ÜMMETİNİN</b></p>

<p><b>KURTULUŞUNA VESİLEDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mi’râc-ı
Nebevî (s.a.v.)’de Allâhü Te‘âlâ:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey Habîbim! Her mahbûb (sevgili) habîbine geldiğinde bir hediye ile gelir.
Huzuruma hangi şeyle geldin? Resûlullâh -sallallahu aleyhi ve sellem- Efendimiz
şöyle buyurdular:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ya Rabbi, iki şey ile geldim ki, senin hazinen bunlardan hâlîdir. Allâhü Te‘âlâ
(bildiği halde):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
O iki şey nedir? dedi. Resûlullah (s.a.v) Efendimiz cevaben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Birisi noksan ibâdet diğeri ümmetin isyanı. Allahü Te‘âlâ ve Tekaddes
Hazretleri buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Habîbim sen huzuruma acz ve i‘tîrâf ile geldin, o halde sana misli misline ecir
(sevab) verdim ve ümmetinin isyanını affetmekle gufrana tebdîl ettim. Bu
ma‘nâda Allâhü Te’âlâ şöyle buyurdu: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“İşte
bunların kötülüklerini Allâh hasenata (iyiliğe) tebdîl eder.” (Furkan s. 70)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra
Allâh -azze ve celle- şöyle dedi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ya Muhammed (s.a.v.) sağ tarafına bak! Baktı ki büyük dalgalı bir deniz içinde
bir ada, o adada bir ağaç ve o ağacın üzerinde gagasında bir parça toprak tezek
bulunan bir kuş gördü.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allahü
Te’âlâ bunu izah ederek şöyle buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ya Muhammed (s.a.v.)! Bu deniz rahmetim, bu ağaç ve ada, dünya ve onun
bahçeleri, kuş insan, tezek de insanların ma’siyetidir (günâhı). Bu azıcık
tezek engin denizi bulandırabilir mi? Rahmet denizi bir dalgalandı mı o günde
zerresi yok olur gider. Sen Şefîu’l-müznibînsin, ben de Erhamu’r-râhimînim.</p>

<p><b>(Hz. Mahmûd Sâmî Ramazânoğlu (k.s), </b></p>

<p><b>Musahabe 3, 44-45.s.)</b></p>

<p>&nbsp;</p>

<p><b>13 NİSAN 2007</b></p>

<p><b>YAĞMUR SUYUNA OKUNACAK DUÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bi’smi’llâhi’r-rahmâni’r-rahîm”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
İbn-i Hattâb radıya’llâhu anhin şöyle dediği rivâyet edildi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
salla’llâhu te‘âlâ ‘aleyhi ve sellem buyurdular ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Kim
yağmur suyundan alır da (bir rivâyette Nisan yağmurundan) ve üzerine yetmiş
(70) def‘a Fâtiha sûresi ve yetmiş (70) def’a Âyetü’l-kürsî ve yetmiş (70)
kul-huve’llâhu ahad ve yetmişer (70’er) def‘a da Mu‘avvizeteyn’i (Felâk ve Nâs
sûrelerini) okursa, nefsim, yed-i kudretinde Olan’a (Allâh’a) yemîn ederim,
muhakkak Cibrîl bana geldi ve haber verdi ki: “-Her kim, bu sudan arka arkaya
yedi (7) gün, sabahları içerse, muhakkak Allâh sübhânehu ve te‘âlâ, o suyu içen
kimsenin cesedindeki bütün hastalıkları def‘ eder. Ve onu hastalıktan âfiyette
kılar. Ve damarlarından ve etinden ve kemiğinden ve bütün a‘zâlarından
(hastalığı) çıkarır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1.
Yetmiş (70) def‘a Fâtihâ sûresi</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2.
Yetmiş (70) def‘a Âyetü’l-kürsî</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.
Yetmiş (70) def‘a İhlâs sûresi</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4.
Yetmiş (70) def‘a Felak sûresi</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5.
Yetmiş (70) def‘a Nâs sûresi</p>

<p><b>&nbsp;</b></p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
(s.a.v.), her zaman hastalıklarında Muavvizeteyn sûrelerini okuyup kendi
ellerine üflemek ve ondan ifâkat için elleriyle vücûdlarını sıvazlamak
i’tiyâdında idiler.” (Buhârî) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhım!
Bize dünyada iyilik, âhirette de iyilik ver. Ve bizi cehennem azabından koru!”
(Peygamber (s.a.v.) Efendimizin ekseriyetle okuduğu duâdır.) (Müslim)</p>

<p class=NoteLevel1>&nbsp;</p>

<p><b>14 NİSAN 2007</b></p>

<p><b>RESÛLULLÂH (S.A.V.)’İ SEVMEK FARZDIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Habîbim, o hicreti terk edenlere de ki: Babalarınız, oğullarınız,
kardeşleriniz, karılarınız, soylarınız, kazandığınız mallar, geçersiz
olmasından korktuğunuz bir ticaret, hoşunuza giden meskenler, size Allâh ve
Resûlünden ve O’nun yolunda cihaddan daha sevgili ise artık Allâh’ın emri
(azabı) gelinceye kadar bekleyin. Allâh fasıklar topluluğunu hidayete erdirmez.”
(Tevbe s. 24)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
kadar (tehdid), Resûlullâh (s.a.v.)’i sevmenin gerekli olduğuna, vacib
olmasının kesinliğine, kadrinin yüceliğine ve Resûlullâh (s.a.v.)’in buna
müstehak olduğuna, teşvik, tenbih, huccet ve delil bakımından kafidir. Çünkü,
Allâhü Te‘âlâ:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Artık
Allâh’ın emri (azabı) gelinceye kadar bekleyin.” sözü ile malı, akrabası, çoluk
çocuğu kendisine Allâh ve Resûlü (s.a.v.)’den daha sevimli olanların halinin
çirkin olduğunu, onlara azap vereceğini beyan buyurdu. Sonra âyet-i kerimenin
sonu ile onların fasık olduklarını ve sapıklardan olup Allâh (c.c.)’ün
hidayetine ulaşamadıklarını bildirdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyuruyor ki: “Hiç biriniz, ben ona, evladından da, pederinden de ve
bütün halkdan daha sevgili olmadıkça îman etmiş olmaz.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyuruyor ki: “Kimde üç (haslet) bulunursa, îmanın tadını tatmış olur:1- Allâh (c.c.) ile Allâh’ın Peygamberi, kendisine Allâh ve Peygamberden
maadasından daha sevgili olmak, 2- Sevdiği kimseyi, sırf Allâh (c.c.) için
sevmek, 3- Allâh (c.c.)’ün onu küfürden kurtarmasından sonra tekrar küfre
dönmekten, ateşe atılacakmışçasına korkup hoşlanmamak.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ömer (r.a.)’den, Resûlullâh (s.a.v.)’e şöyle rivayet edilir: - Allâh’a yeminle
söylerim ki Ya Resûlallâh (s.a.v.)! Canım hariç, bana her şeyden sevgilisin.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine Resûlullâh (s.a.v.) şöyle buyurur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ben
kendisine canından daha sevgili olmadıkça, sizden biriniz asla îman etmiş
olmaz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ömer (r.a.): - Sana Kur’an’ı gönderen Allâh (c.c.)’e yemin ederim ki, sen bana
canımdan daha sevgilisin. Resûlullâh (s.a.v.): </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Ömer şimdi (tamam).” buyurdu.</p>

<p><b>(Kadı ‘Iyaz (rh.a.), Şifâ-i Şerîf, 398.s.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>15 NİSAN 2007</b></p>

<p><b>EMR-İ Bİ’L MA‘RUF NEHY-İ ANİ’L MÜNKER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma‘ruf,
yaratılışa uygun ve dince güzel görülen şeydir. Münker de, aksine yaratılışa
aykırı ve dince çirkin bulunan şeydir. Onun için her müslüman kendi din kardeşi
hakkında ve bütün insanlık hakkında hayır ister, iyiliği emreder ve öğüt verir.
Kötülüklerden sakındırmayı da bir din görevi bilir. Ancak bu görevin dereceleri
vardır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şöyle
ki: Bu yol gösterme görevinin yapılmasında, karşı taraftan bir kötülüğün ortaya
çıkacağı düşünülmüyorsa, bu görev işe el koymakla, değilse sözle yapılır. Bu da
tehlikeli ise, yalnız kalb ile yapılır. İyiliğin yapılması, kötülüğün de terk
edilmesi için kalb ile dua yapılır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
kimsenin emrettiği veya yasakladığı şey, hakka ve ihtiyaca uygun ise, kabul
edilmelidir. Öğüt veren, söylediklerini yapmamış olsa bile, doğru olan şey
kabul edilir. Şu da gerçektir ki, bir emir ve yasağın ruhlara tesir edebilmesi
için, bu görevi yapmaya çalışan kimse şu beş vasfı kendisinde bulundurmalıdır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1)
Bilgi sahibi olmalıdır. Çünkü bilgisi olmayan kimse bu görevi güzelce yapamaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2)
Söylediği şeyle kendisi de amel etmelidir. Değilse:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;Niçin
yapmadığınız şeyi söylersiniz?&quot; azarına muhatab olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3)
Bütün sözlerinde Yüce Allâh (c.c.)'ün rızasını ve müslümanların yükselmelerini
gözetmelidir. Bunu hedef edinmelidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4)
Dinleyiciler hakkında şefkat göstermeli, irşad görevini tatlılık ve
yumuşaklıkla yapmalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5)
Sabırlı ve iyi huylu olmalı. Sertlikten ve şiddetten kaçınmalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şunu
da ekleyelim ki, halk tabakasından olan kimselerin, ilim ve irfan sahibi
şahıslara iyiliği emretmeleri ve kötülüğü yasaklamaları uygun değildir. Böyle
bir davranış edebe aykırıdır. Kendi haklarında bilmeyerek bir zarara sebeb
olabilir.<b>(Ömer Nasuhi Bilmen, Büyük İslam İlmihali,
43.s.)</b></p>

<p><b>16 NİSAN 2007</b></p>

<p><b>LÛTÎLİK (HOMOSEKSÜELLİK)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Lût
kavminin yaptığını yapan kimseyi bulduğunuz vakit yapanı da, yapılanı da
gebertiniz.” (Tirmizî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
kısım âdî özellikler Lût kavminin yaptığı fiillerdendir: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;Erkeklerin
saçlarını örgü yapmaları, güvercin uçurmak, parmaklarla ıslık çalmak, yerde
entârileri sürümek, içkiye devâm etmek, erkeklere gitmek, hayvanları taşla
öldürmek, kuşlara sapanla taş atmak. Bu ümmet de bu hasletlere bir fenâsını
ilâve edecek: Kadınların birbirlerine sürtmeleri (sevicilik).” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.): “Kadınların aralarında sürtüşmeleri zinâdır.” buyurmuştur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hüreyre (r.a.)'den gelen bir rivâyette Resûl-i Ekrem (s.a.v.)'in şöyle
buyurduğu söylenmiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Dört
kimse akşam sabah Allâh (c.c.)'ün gazâb ve hışmındadır.” Onlar kimlerdir ey
Allâh'ın Resûlü (s.a.v.), diye soruldukta Resûl-i Ekrem (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kadınlara
benzemeye uğraşan erkekler (kıyâfet ve tavırlarında), erkekleşmek isteyen
kadınlar, hayvanlara yaklaşanlar ve erkeklere gidenler.” buyurdu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) buyurdu: “Allâh (c.c.) yedi kimseye la'net eder, Kıyâmet gününde
kendilerine bakmaz ve onlara, cehenneme girenlerle birlikte cehenneme girin
emrini verir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Erkekle münâsebette bulunan, 2- Münâsebette bulunulan, 3- Hayvanlara yanaşan,
4- Anasına temas eden, 5- Kızı ile münâsebette bulunan, 6- Eli ile oynayan.
Meğer ki pişmân olalar.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hâlid
b. Velid (r.a.): “Nahiyelerden birinde kendisini arkasından işleten lûtî bir
adamı tesbît ediyor. Ne yapacağı konusunda Hz. Ebû Bekir (r.a.)'e danışıyor.
Hz. Alî (k.v.) hemen: “Bu günâhı Lût kavminden başka topluca hiçbir millet
yapmamıştır. Allâhü Te‘âlânın ise onlara ne yaptığını biliyoruz, yakılması
görüşündeyim.” der. Hz. Ebû Bekir (r.a.) de Hâlid (r.a.)'e, “Onu yak.” diye
yazar. O da onu yakar.</p>

<p><b>(İmâm Zehebî (rh.a.), Büyük Günâhlar, 55-57.s.)</b></p>

<p><b>&nbsp;</b></p>

<p><b>17 NİSAN 2007</b></p>

<p><b>İSLÂM ÂLİMLERİ VE İÇTİHAD</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nice
büyük İslâm Âlimleri, müçtehidliği iddia etmemişlerdir. Kaldı ki onlar
içtihadın öneminin ne olduğunu çok iyi biliyorlardı, hadlerini de aşmıyorlardı.
Cahil cesur olur, sözünden de anlaşılacağı üzere çağımızda bu tür cesurlara rastlamak
mümkündür. Şayet bu tipler devlet yöneticisi olurlarsa devletin batmasına sebep
olur, dinde ise öncü olurlarsa maneviyatı öldürürler. Ehil olmayanların
içtihada yeltenmeleri kendisini sapıtacağı gibi başkasını da sapıtacağı
kesindir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Binaenaleyh,
müçtehid olmayan müslümanların tam ve gereği gibi kitaba ve sünnete bağlı
kalmaları, itikadî, amelî ve bütün hayatî konularda Şer-i Şerîfe uygun
yaşayabilmeleri için selefe, onun icmâına yani bir mezhebe uymak zorundadırlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yapılan
açıklamalardan da anlaşılacağı üzere, müçtehid olmayan bir ilim adamı, şahsî
içtihadına dayanarak veya yalnız meale güvenerek, Kitap ve Sünnetten hüküm
çıkarıp fetva vermesi asla caiz değildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müslüman
bu dört mezhepten birisine tabi olmakla Kitap ve Sünnetin yolundan çıkmış olmaz.
Tam tersine bunlardan birisine uyan tam manasıyla Kitap ve Sünnete uymuş olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bugün
içtihadı iddia edenlerin tamamı bu saydığımız eserleri okumaktan ve anlamaktan
acizdirler. Sade meallere veya ahteriyi kebire dayanarak Kitap ve Sünnetten
dini hükümler çıkarmaya, selef ve halefin hatta ehli bid'atın veremediği
fetvaları bu cesur cahillerin verdiklerini görüyoruz. Bunlardan bazıları Kitap
ve Sünnette bulunmayan ve fuhulu ulemadan (ulemanın ileri gelenleri) hiçbirisi
tarafından rivayet edilmeyen konuları, Ashab-ı Kiram'a atfederek, uydurma
rivayetlerle çağdaş kafalarına göre fetvalar vermektedirler. Kendilerini
yalanlayan ve uydurma rivayetlerini çürüten delilleri ise görmemezlikten
gelirler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
adamların ifade ve ibareleri, şeytanın vesvesinden, akıl ve ilimlerinin
yokluğundan, nefislerini beğenmelerinden dolayıdır ki sevilip sayılmazlar.
Fıkıh ilminden habersiz bu tipler sade hevalarına uyarak rastgele fetvalar
vermekle büyük bir vebali de yüklenmiş oluyorlar. Allâh hidayet nasip etsin.</p>

<p><b>(Mehmed Çağlayan, </b></p>

<p><b>Ehl-i Sünnet ve Akaidi, 171-181.s.)</b></p>

<p><b>18 NİSAN 2007</b></p>

<p><b>ALLÂH RESÛLÜ (S.A.V.)’DEKİ MERHAMET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ümmetini
yormamak için devâmlı olarak ibâdete kapanmalarını hoş karşılamaması, onlara
karşı gerek şetm ve gerekse la‘netini, birer rahmet haline getirmesi için Allâh
(c.c.)’e yalvarması, hep O (s.a.v.)’in ümmetine karşı olan merhamet ve
düşkünlüğünden ileri gelmiştir. Bazen O (s.a.v.), namâzdayken çocuğun
ağlamasını duyardı da sırf bu yüzden namâzı kısa kıldırırdı. O (s.a.v.)’in şu
tavrı da ümmetine olan şefkatini bariz bir şekilde gösterir: Rabbine duâ ederek
derdi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kimi
şetm etmiş veyâ kimi lânetlemişsem, bunu onun nâmına bir rahmet, bir duâ, bir
tathîr vesîlesi, Kıyâmet gününde sana kendisini yaklaştıracağı bir kurbet kıl.”
</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kavmi,
O (s.a.v.)’i yalanladıklarında Cebrâîl (a.s.) gelip ona dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Allâh (c.c.), onların sana karşı söylediklerini ve sataşmalarını duydu ve
dağlar meleğine, kendisine istediğini emretmen için talimat verdi!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Biraz
sonra dağlar meleği O (s.a.v.)’e seslendi, selâm verdi ve dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Emret, şu iki dağı başlarına geçireyim!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Olmaz; umarım ki Allâh (c.c.) onların sulbünden kendisine ibâdet edecek ve
ortak koşmayacak kimseleri çıkarır, diye mukâbelede bulundu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbnü’l
Münkedir’den: Cebrâîl (a.s.) Peygamber (s.a.v.)’e:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Allâh (c.c.); gök, yer ve dağlara sana itaat etmelerini emretmiştir. (Onlar, ne
istersen onu yapacaklar) dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ben ümmetim hakkında şimdilik böyle bir şey istemiyorum, belki Allâh (c.c.)
onları afveder, diye mukâbelede bulundu. Âişe (r.anhâ) dedi ki: Resûlullâh
(s.a.v.): “İki iş arasında serbest bırakıldığı zamân, mutlaka kolayını tercih
etmiştir.”</p>

<p><b>(Kadı ‘Iyaz (rh.a.), Şifâ-i Şerîf, 124-125.s.)</b></p>

<p><b>&nbsp;</b></p>

<p><b>19 NİSAN 2007</b></p>

<p><b>SİLSİLE-İ ÂLİYE'NİN DÖRDÜNCÜ POSTNÎŞÎNİ HZ. CAFER-İ SÂDIK (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhammed
Bâkır (r.a.)'in oğludur. O da, Ali Zeynel Âbidin'in, Ali Zeynel Âbidin ise, Hz.
Hüseyin'in oğludur. Hz. Hüseyin (r.a.) ise, malum, Hz. Ali (r.a.)’in oğludur.
Allâh hepsinden razı olsun.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Der
ki: “İyilik şu üç hale sahib olunca tam olur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
güzel iş yapınca; gözünde küçültesin, gizli tutasın, acele edesin.. Çünkü küçük
görürsen, büyür. Gizlersen, eksiği tamam olur. Acele edersen, ona bir an önce
kavuşmuş ve iyi etmiş olursun..”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bir
mümin kardeşine ait sevmediğin iş duyarsan, birden yetmişe kadar özür kapısı
araştır. Bulamazsan; belki, benim anlayamadığım bir özrü vardır, de ve kapa..”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Derdi
ki: “Müslüman kardeşinizden, manasını anlayamadığınız bir kelâm duyarsanız;iyiye yorunuz. Daha iyisini bulmanız kabil olmayacak kadar güzel bir şekilde
yorumlayınız. Onun sözündeki, tam anlayamadığınız mana şeklini değil; nefsinizi
töhmet altına alınız.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Derdi
ki. “Bir hata işlediğiniz zaman, Allâh'tan bağış taleb ediniz. Çünkü hatalar;insanlar yaratılmadan önce yaratılmıştır. Bütün helâk hatada ısrardadır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Medine'de
vefat etti. Hicretin, 148.yılı idi. - Milâdî, 65.- yıla rastlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Derdi
ki: “Bir kimsenin rızkı daralırsa istiğfara devam etsin.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kısa
ve kalın yünden bir elbise giyerdi. Haz'dan yapılma bir de güzel kaftanı vardı,
yünden yapılmış elbiseyi içten giyerdi, diğerini dıştan giyerdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İçine
giydiği elbise için: “Onu, Allâh için giyeriz..”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dışına
giydiği için de. “Bunu da sizin için giyeriz..” buyururdu. Sonra da:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
için olanı gizledik.. Sizin için olanı da açığa çıkardık.” diye anlatırdı..</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Derdi
ki: “Cenâb-ı Hakk dünyaya şöyle emretti:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ey
dünya, bana hizmet edene hizmet et. Sana hizmet edeni de yor.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sultanların
kapısında yaltaklanmadıkça, fakihler; peygamberlerin vekilleridir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhım,
rızkını kestiğin kimsenin nasîbini elimle aç. Bana verdiğin herşey, senin
ihsanındandır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
ondan razı olsun..</p>

<p><b>(İmam-ı Şa'rânî (rh.a.), Tabakâtü'l-kübrâ, 101-104.s.)</b></p>

<p>&nbsp;</p>

<p><b>20 NİSAN 2007</b></p>

<p><b>HZ. MUHAMMED (S.A.V.)'E </b></p>

<p><b>NOKSANLIK İSNAT EDİLEMEZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Esbağ
diyor ki: Peygamber (s.a.v.)'e söven, sövmesini gizlesin veya açığa vursun, her
hali ile öldürülür. Kendisine tevbe etmesi teklif edilmez. Çünkü onun
tevbesi(nin gerçek mahiyeti) bilinmez. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullâh
bin Abdülhakim de diyor ki: Müslüman veya kâfir olandan kim Peygamber
(s.a.v.)'e söverse o kimse öldürülür. Tevbesi kabul olunmaz. Tâberî (r.h.)
aynısını, Eşhep (bin Abdülaziz)’den, o da Malik (r.a.)'den rivayet etmiştir.
İbn-i Vehb, İmam Malik (r.h.)'den rivayet etmiştir ki: Kim gerçekten Peygamber
(s.a.v.)'in gömleği, bir rivayette ise gömleğinin düğmesi kirlidir der de,
bundan Peygamber (s.a.v.)’i ayıplamayı, O (s.a.v.)’in noksanlığını kasd ederse,
öldürülür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bazı
bilginlerimiz diyorlar ki: Peygamberlerden bir Peygambere, helak olması veya
azap görmesiyle beddua eden, veyahud Peygamber hakkında çirkin olan bir şeyle
beddua ederse, o kimse kendisine tevbe etmesi teklif edilmeden öldürülür.
Ebu'l-Hasan, Peygamber (s.a.v.)'e “deveci” “Ebû Talib'in yetimi” derse, o
kimsenin öldürülmesine fetva verdi. Çünkü onun bu sözü ile Peygamber (s.a.v.)’e
hakaret ettiği aşikârdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Muhammed bin Ebî Zeyd, bir adamın öldürülmesiyle fetva verdi ki, O adam
Peygamberimizin (s.a.v.) sıfatlarını müzakere ederlerken bir topluluğu işitti.
O anda onların yanından, çirkin yüzlü ve sakallı bir adam geçti. O (öldürülmesi
için fetva verilen adam), Siz O'nun sıfatını öğrenmek mi istiyorsunuz? O’nun
sıfatı yaradılışı ve sakalı gibidir, dedi. İbn-i Ebî Zeyd bu adamın tevbesi de
kabul olunmaz, dedi. Allâh ona la'net etsin, muhakkak yalan söyledi. Çünkü tam
îman sahibi olan kimsenin kalbinden böyle söz çıkmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Suhnun'un
arkadaşı Ahmed bin Ebî Süleyman der ki: Kim Peygamber (s.a.v.) siyahtır derse,
öldürülür. (Çünkü Peygamber (s.a.v.) siyah değildi.)</p>

<p><b>(Kadı ‘Iyaz (rh.a.), Şifâ-i Şerîf, 642.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>21 NİSAN 2007</b></p>

<p><b>İSTİHÂRE NAMAZI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şöyle
ki: Hakkında bir şeyin hayırlı olup olmadığına dâir ma’nevi bir işârete nâil
olmak isteyen kimse yatacağı zaman iki rek’at namaz kılar, ilk rek’atinde
Kâfirûn sûresini, ikinci rek’atında da İhlâs sûresini okur, nihâyetinde de
istihâre duâsını okur, sonra da abdestli olarak kıbleye yönelerek yatar, rüyâda
beyaz veyâ yeşil görülmesi, hayra; siyah veyâ kırmızı görülmesi de şerre
delâlet eder. Bu veçhile istihâre namazının yedi gece yapılması ve kalbe ilk
lâhik olana bakılması da bir hadîs-i şerîf ile beyân buyurulmuştur.</p>

<p><b>İSTİHÂRE DUÂSI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
innî estehîruke bi-‘ilmike ve estakdirüke bi-kudretike ve es’elüke min
fazlıkel’azîm, fe inneke takdiru ve lâ-akdirü ve ta‘lemü ve lâ-a‘lemü ve ente
‘allâmül’güyûb, allâhümme, in künte ta‘lemü enne hâze’l-emre hayrün lî fî-dînî,
me‘âşî ve ‘âkibeti emrî ve ‘acili emrî ve âcilihi fa’kdürhü lî ve yessirhu lî
sümme bârik fîhi lî. Ve in-künte ta‘lemü enne hâze’l-emre şerrün lî fî dînî ve
me‘âşî ve ‘âkıbeti emrî ve ‘acili emrî ve’acilhi fa’srüfhü ‘annî va’srifnî
‘anhü fa’kdir liye’l-hayra haysü kâne sümme ardinî bihi veyüsemmâ hâcetehu.</p>

<p><b>NAZAR DUÂSI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi-smi’llâhi’r-rahmâni’r-rahîm</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümma’hrusnâ
bi-‘aynike’lletî lâ-tenâmu, ve’hfaznâ bi-ra’fetike’lletî lâ-terâmu, ve’rhamnâ
bi-kudretike ‘aleynâ fe-lâ-tühlik ve ente sikatünâ ve recâunâ, yâ erhame’r
râhimîne ve yâ ekreme’l-ekremîne. “Allâhümme, yâ mukallibe’l-kulûb, sebbit
kulûbenâ ‘alâ dînike ve tâ‘atike.” “Allâhümme’c‘al fî kalbî nûran ve fî basarî
nûran ve fî sem‘î nûran ve ‘an yemînî nûran ve ‘an yesârî nûran ve fevkî nûran
ve tahtî nûran ve emâmî nûran ve halfî nûran ve’c‘al lî nûran.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;El-hamdü
li’llâhi’llezî tevâda‘a küllü şey’in li ‘azametihi ve’l-hamdü li’llâhi’llezî
zelle küllü şey’in li ‘izzetihi, ve’l-hamdü li’llâhi’llezî hada‘a küllü şey’in
li mülkihi, ve’l-hamdü li’llâhi’llezî istesleme küllü şey’in li kudretihi.</p>

<p>&nbsp;</p>

<p><b>22 NİSAN 2007</b></p>

<p><b>KANUNÎ SULTAN SÜLEYMAN HÂNIN TERFİ İSTEYEN BÂLİ BEYE CEVÂBI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mohaç
Meydan muharebesinde, Macar ordusunu arkadan çevirerek onu tamamen mahv eden
Semendire sancak beyi Gazi Bâli bey, kendinde mevcud olan ve sancak beylerinin
alâmeti bulunan iki tuğ'un üçe çıkarılmasını rica ederek, pâdişâhtan bir tuğ
daha istemiştir. Kânunî, Gazi Bâli beye şu cevâbı vermiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;Yadigârım
ve Muhterem Lalam Gazi Bâli Bey! Berhudar olasın, yüzün ak olsun. Bizden bir
tuğ dahî arzu eylemişsin. Henüz bir tuğ zamanı değildir. Sana Hazret-i Muhammed
Mustafâ (s.a.v.) fetih tuğunu verdik. Bu ihsan üzerine iyilik olmaz. Bunun
şükrünü bilip, yerine getiresin. Bilesin ki bey olmak iki kefeli terazidir. Bir
kefesi cennet ve bir kefesi cehennemdir. Bir an adâletle hükmetmek, yetmiş
yıllık ibâdetten efdaldir. Âhireti hatırdan çıkarmayasın. Serasker olduğun
yerlerde ve hükmünün geçtiği mahallerde, zulüm ve düşmanlık etmekten şiddetle
sakınasın. Âhirette bize hitâb olunursa, senin yakana yapışırım. &quot;Ol
vilâyetleri kılıcımla fetheyledim!&quot; demeyesin. Memleket, Allâhü Te‘âlâ
hazretlerinindir. Sakınıp, nefsine gurur getirmeyesin. Fetholunan kalenin mal
ve erzakını hep Beytülmâl için almışsın. Buna rızâ-yi hümâyunum yoktur. Beşte
birini alıp, geri kalanını İslâm askerine dağıtasın. İslâm askerinin
ihtiyarlarını baba, orta yaşlılarını kardeş ve gençlerini oğul bilesin.
Babalara hürmet edesin, oğullara şefkat gösteresin. İslâm askerine hiçbir
veçhile zorluk çektirmeyesin. Nimeti bol veresin. Eğer hazînen tükenirse buraya
bildiresin ki, sana bir iki bin kese göndermekten aczim yoktur. Halkın
fakirlerini, büyük vazifelerle rencide ettirmekten şiddetle kaçınasın ki, bizim
halkımızı rahat görüp, küffar halkı imrensinler. Meyl ve muhabbetleri bizim
tarafa olsun. Bir kimseyi hizmetinde kullandığın zaman da, sakın evvelki hâline
îtimat etmeyesin. Çok kimse vardır, elinde fırsat olmadığı zamanda zâhidlik ve
iyilik yüzü gösterip, eline fırsat geçtiği zaman Firavun ve Nemrud olur. Ol
kimseleri tecrübe edip göresin. Evvelki hâli son hâline uygunsa hizmetinde
kullanasın.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmdi,
ey Gazi Bâli Bey! Sana dahî nasihatim odur ki; atın yürüğünü, kılıcın keskinini
ve beyin bahadırını saklayasın. Allâhü Te‘âlâ hazretleri yolunu açık ve
kılıcını keskin eyleye ve seni küffâr-ı hâk-sâr üzerine mansur ve muzaffer
eyleye...&quot;</p>

<p><b>(Yeni Rehber Ansiklopedisi, 11.c. 120.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>23 NİSAN 2007</b></p>

<p><b>İŞE SAĞ ELLE BAŞLAMAK VE YEMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.); abdest ve gusülde, ayakkabısını giymekte ve taranmakta, mümkün
oldukça, hep sağdan başlamayı sever, bir şey alacağı zaman, sağ eli ile alır,
bir şey vereceği zaman, sağ eli ile verir ve başlayacağı her şeye sağdan
başlardı,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sizden
biriniz, ayakkabısını giyeceği zaman, giymeğe sağdan başlasın! Ayakkabısını
çıkaracağı zaman da, çıkarmağa soldan başlasın!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ayakkabı
giyilirken, sağ ayak, ayakların evveli, ayakkabı çıkarılırken de, sağ ayak,
ayakların âhiri olsun!” buyururdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
b. Ömer (r.a.)'in bildirdiğine göre: Peygamberimiz (s.a.v.) “Sizden biriniz,
yemek yiyeceği zaman, sağ eli ile yesin. Birşey içeceği zaman da, yine sağ eli
ile içsin. Çünkü, Şeytan, sol eli ile yer ve sol eli ile içer!” buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seleme
b. Ekvâ (r.a.)’in, babasından rivayetine göre: Peygamberimiz (s.a.v.), bir adamın,
yanında, sol eli ile yemek yediğini görünce, ona “Sağ elinle ye!” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Adam
“Buna gücüm yetmiyor, sağ elimle yiyemiyorum!” dedi. Peygamberimiz (s.a.v.)
“Gücün yetmesin! Bunu, sağ eli ile yemekten, ancak, kibir ve gururu men
etmektedir!” buyurdu. Bundan sonra, adam, bir daha elini ağzına kaldıramaz
oldu. “Sizden biriniz, bir şey içerken, kabın içine solumasın!” buyurmuş,
yiyeceklerin ve içileceklerin içine solunmasını yasakladığı gibi altın ve gümüş
kablarda yeyip içmeyi de, kesin olarak yasaklamıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.), su içerken, bir bardak suda iki üç kere nefes alır ve “Bu, daha
yararlı ve daha kandırıcıdır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sizden
biriniz, bir şey içeceği zaman, bir solukta içmesin.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Develer
gibi, bir solukta içmeyiniz! İki veya üç solukta içiniz! Sonra, içeceğiniz
zaman (Bismillah!) ve ağzınızı su kabından kaldırdığınız zaman da
(Elhamdülillâh!) deyiniz!” buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nevfel
b. Muâviye “Resûlullâh (s.a.v.), bir şey içerken üç kerre nefes alırdı.
Evvelinde yüce Allâh'ın İsmini anar, Besmele çeker, sonunda da, Elhamdülillâh
diyerek hamd ederdi.” demiştir.</p>

<p><b>(M. Asım Köksal (k.s.), </b></p>

<p><b>İslâm Tarihi Medine Devri, 2.c., 402-410.s.)</b></p>

<p>&nbsp;</p>

<p><b>24 NİSAN 2007</b></p>

<p><b>ALLÂH RESÛLÜ (S.A.V.)’İN BAĞIŞLAYICILIĞI-1</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.)’in Uhud (harbinde) mübârek dişi şehid edilip yüzünden de yaralandığı
zamân, bu durumu Ashab (r.a.)’ün çok gücüne gitti ve dediler ki: Onlara beddua
etseniz ya!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ben lânetleyici olarak gönderilmedim! Ben ancak (Hakk’a) çağıran ve rahmet
olarak gönderildim.” diyerek şu duâda bulundu: “Allâhım, kavmime hidayet et,
çünkü onlar bilmiyorlar.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
(r.a.)’in şöyle dediği naklediliyor: Anam babam sana fedâ olsun ey Allâh’ın
Resûlü! And olsun ki Nuh (a.s.) kavmine beddua ederek demiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Rabbim
yeryüzünde hiçbir kâfir bırakma, hepsini helak et!” Eğer sen de bize beddua
etseydin, hepimiz helâk olurduk. Sırtın çiğnendi, yüzün kanlandı, dişin
kırıldı, yine de bedduâ etmekten çekindin, sadece hayrı söyledin:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhım,
kavmimi bağışla, çünkü onlar bilmezler.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadı
Ebu’l-Fadl (Şifâ müellifi) der ki: Resûlullâh (s.a.v.)’in bu sözüne bir bak,
iyilik ve fazîlet dereceleri, güzel ahlâk ve insanlığı son derece sabır ve
metâneti müşâhede edeceksin! Peygamber (s.a.v.) onlara sadece sükût etmekle
yetinmemiş... Onları afvetmiş... Onlara acıyıp merhamet etmiş... Onlara şefaat
edip:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhım,
onları bağışla veyâ onlara hidayet et!” demiş.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
onlara neden acıdığını “kavmim” sözü ile açıklamıştır. Sonra onların câhil
olduklarını, bu yönden ma‘zur görüleceklerini beyan etmiş ve şöyle buyurmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Çünkü
onlar bilmezler.” Yani cahildirler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
adam ona:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; -
Adâletli davran! Bu taksîmatınla Allâh (c.c.)’ün rızâsı kast edilmemiştir!
dediğinde, ona fazla bir şey söylemedi. Yalnız bilmediği noktaları ona
açıklamakla öğüt verdi ve şu mübârek sözleri irşat buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Vay
haline, ben âdil olmazsam, başka kim olur? Âdil olmazsam perişan olurum,
dünyâmı da âhiretimi de yitiririm! Ondan sonra da adamı öldürmek isteyen Ashab
(r.a.)’ü böyle bir teşebbüsten alıkoymuştur.”</p>

<p><b>(Kadı ‘Iyaz (rh.a.), Şifa-i Şerif, 105.s.)</b></p>

<p><b>25 NİSAN 2007</b></p>

<p><b>ALLÂH RESÛLÜ (S.A.V.)’İN BAĞIŞLAYICILIĞI-2</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
harpte Resûlullâh (s.a.v.), Ashâb (r.a.)’den ayrılmış, bir ağacın dibinde öğlen
istirahatine çekilmişti. Gavres ibni’l-Haris adında bir adam âniden onu
öldürmek için gelip kılıcını çekerek başı ucunda durdu. Diğer Sahâbîler öğlen
istirahatine çekilmişlerdi. Ve dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Söyle bakalım şimdi seni elimden kim kurtaracak? Peygamber (s.a.v.)’in cevâbı
kesin oldu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allâh!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hemen
adamın elinden kılıcı düşüverdi. Peygamber (s.a.v.) onu kaptı ve ona şöyle
seslendi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ya seni şimdi elimden kim kurtaracak?” Adam titrek bir sesle şöyle yalvardı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ne olur beni öldürme! İntikâmını alsan da (intikâm alanların) en hayırlısı ol!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine Resûlullâh (s.a.v.) onu bağışlayıp salıverdi. Adam koşarak kavmine
geldi ve dedi ki: “Şu anda insanların en hayırlısı olan kimsenin yanından
geldim size!” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
(s.a.v.)’in insanları bağışlamasını bildiren haberlerin en büyüğü ve ilginci
kendisini zehirleyen yahudî kadını, i‘tiraf ettikten sonra afvetmesidir. Ma‘lûm
olduğu vechile O (s.a.v.)’e  kızartılmış zehirli koyun yedirmişti. Sahih olan
rivâyet budur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
kendisine büyü yapan Lebîd b. el-A‘sam’a da ilişmemiştir. Onun yaptığı vahiy
yolu ile kendisine bildirildiği halde onu cezâlandırmak şöyle dursun,
azarlamayı bile düşünmemiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullâh
b. Übey ile benzeri münâfıklara da ilişmemiştir. Peygamber (s.a.v.)’in
arkasından yaptıkları konuşma ve sataşmaları, kendisine nakledildiği halde yine
de ses çıkarmamıştır. Onlardan bazılarının öldürülmesini öngören Sahâbîlerine
şöyle demiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ben,
Muhammed ashâbını öldürdü dedirtmem kimseye.” (Sallallâhü Aleyhi ve Sellem)</p>

<p><b>(Kadı ‘Iyaz (rh.a.), Şifâ-i Şerîf, 105-107.s.)</b></p>

<p>&nbsp;</p>

<p><b>26 NİSAN 2007</b></p>

<p><b>SULTÂN 2. ABDÜLHAMÎD HÂNIN                          ALTYAPI
HİZMETLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sultan
Abdülhamîd Hân zamanında: Her vilâyette mektepler, hastaneler, yollar,
çeşmeler, yapıldı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1886'da
Terkos suyunu İstanbul'a getirtti. 1890'da Bursa demiryolu, 1891'de Yafa -
Kudüs demiryolu ile Ankara demiryolu yapıldı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
1892’de Hamidiye Kâğıt Fabrikası, Kadıköy Havagazı Fabrikası ve Beyrut Limanı
Rıhtımını yaptırdı. 1893'te Küçüksu Barajı ve Manastır - Selanik demiryolu
yapıldı. 1894'te Şam-Horan demiryolu ve Eskişehir - Kütahya demiryolu yapıldı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1895'’te
Beyrut - Şam demiryolu, Darülaceze binası, mum fabrikası, Afyon - Konya
demiryolu, Sakız Limanı Rıhtımı, İstanbul - Selânik demiryolu yapıldı. Ereğli
kömür ocakları çalıştırıldı. 1896'da Tuna nehrinde Demirkapı kanalını,
Kapalıçarşı tamirini yaptırdı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1900’de
Medîne-i Münevvereye kadar telgraf hattı yaptırdı. 1902'de Hamidiye Hicaz
demiryolu Zerka'ya kadar işledi. Kâğıthane'deki Hamidiye suyu İstanbul'a
getirildi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1904'te
Bingaziye telgraf hattı yapıldı. 1905'te İstanbul-Köstence kablosu döşendi.
Haydarpaşa İstasyon binası yapıldı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdülhamîd
Hân, İstanbul - Eskişehir - Ankara ve Eskişehir - Adana - Bağdad ve Adana - Şam
- Medîne demiryollarını yaptırdığı zaman, başka memleketlerde bu kadar
demiryolu yoktu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Harp
gücünü kaybetmiş olan eski gemileri Haliç'e çekip Avrupa'da yapılan üstün
evsâflı kruvazörler, zırhlılar ile donanmayı kuvvetlendirdi. Askeri, subayı
öyle şerefli olmuştu ki, bir kahvenin önünden bir binbaşı geçerken, kahvede
oturanlar ayağa kalkarak saygı gösterirlerdi. Öyle bereket vardı ki, bir
binbaşının evinde pişen yemekten, bir mahalle fakirlerinin karnı doyardı. Bütün
millet, sivil, asker, herkes birbirini severdi.</p>

<p><b>(Yeni Rehber Ansiklopedisi, 1.c. 89.s.)</b></p>

<p><b>27 NİSAN 2007</b></p>

<p><b>İSLÂM AHLÂKI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerifte vârid olmuştur ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Fakir
ve miskinleri sevmek enbiyâ ve mürselinin ahlâkından, onlarla oturmayı sevmemek
de münafıkların ahlâkındandır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Meşayih-i
kiram hazerâtı buyurmuşlardır ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zahir,
bâtının delilidir. Çünkü Nebi (s.a.v.): “Sizin kalbiniz düzelip istikamette
olmadıkça imanınız düzelmez, lisanınız düzelmedikçe kalbiniz düzelmez,
amelleriniz düzelmedikçe de lisanınız düzelmez.” buyurmuşlardır. Yani şerîatin
zahirde emirlerinin yaşanması doğrudan doğruya bâtına sirayet eder. Allâh,
nurunu şerîate, zulmeti de tabiata koydu. Peygamberler de insanları tab’ın
zulmetinden şer’in nuruna çıkarmak için gönderildiler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hureyre (r.a.)’den rivayet olunduğuna göre Resûlullâh (s.a.v.): ”Müslüman
müslümanın kardeşidir.” buyurmuşlardır. İslâm kardeşleri yekdiğerine hakkını
noksan vermek yahud hiç vermemek gibi zulümlerde bulunmazlar. Birbirlerine
yardımı terketmekle birbirlerini perişan etmezler. Kendilerini kardeşlerinden büyük
görüp onlara hakaret gözüyle bakmazlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) Efendimiz bir defasında sadrına işaret ederek: “Takva işte buradadır,
tavka işte buradadır.” buyurmuştur. Takvanın aslı içtinâbdır. Burada murad,
maâsiden içtinâbdır. Muttakî, Allâh’ın emirlerine muhalefeti terk etmek
suretiyle Allâh’ın azabına karşı vikayelenir. Resûlullâh’ın, sadrına işaret
ederek “buradadır” buyurması, takvanın zahiri amellerle hâsıl olmayıp ancak
kalbde duyulan haşyet-i ilâhiyye ve murakabe ile hâsıl olacağını beyân etmek
içindir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kalbinde
takva bulunan müslüman, hiçbir kimseye hakaret gözüyle bakmasın. Müslüman
kardeşini hakir görmesi bir kimseye şer olarak kâfidir. Her bir müslümanın
kanı, ırzı ve malı diğer müslümana haramdır.  </p>

<p><b>   (Hz. Mahmûd Sâmî Ramazânoğlu (k.s.),</b></p>

<p><b>Yunus ve Hud Sûreleri Tefsiri, 96-97.s.)</b></p>

<p><b>28 NİSAN 2007</b></p>

<p><b>YAHUDÎ VE HIRİSTİYANLAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kendi
dinlerine uymadıkça yahudî ve hıristiyanlar senden asla razı olmayacaklardır.”
Bu âyet Hz. Peygamber (s.a.v.)’in onların İslâm’a girmeleri konusundaki aşırı
isteğinin gerçekleşmeyeceğini ifade ediyor. Çünkü onların kendisinden hoşnut
olmalarını, gerçekleşmesi imkânsız bir sebebe bağlamıştır. Ondan hoşnut
olmadıklarına göre, nasıl olur da onun dinine uyarlar? Yani yahudiler, sen
yahudi olmadıkça ve onların kıblelerine yönelerek namaz kılmadıkça ve
hıristiyanlar da, sen hıristiyan olmadıkça ve onların kıblesine doğru yönelerek
namaz kılmadıkça senden hoşnut olmayacaklardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Burada
“din” anlamındaki “millet” kelimesinin tekil olarak kullanılması, küfrün tek
bir millet olmasındandır. Bu, onların: “Bizim dinimiz hidayetin ta kendisidir,
diğer dinler değil.” yolundaki sözlerinin hikâyesidir. Buna karşılık yüce Allâh
şöyle buyuruyor: “De ki: ‘Hidâyet, ancak Allâh’ın hidâyetidir.” Bu, İslâm
dînidir. İnsanları Hakk’a götürür, sizin davet ettiğiniz bâtıl din değil. Sizin
davet ettiğiniz hidayet değil, hevâ yani nefsânî istek ve arzulardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yemin
olsun ki, sana ilim vahyedilmiş Kur’an geldikten sonra, eğer onların arzularına
uyarsan, Allâh’tan O’nun yüce katından sana ne bir dost, ne faydası dokunacak
bir yakîn, ne de, Allâh’tan gelecek cezayı önleyebilecek bir yardımcı vardır.”
Âyette geçen “ehvâ” kelimesi, “hevâ” kelimesinin çoğuludur. Hevâ, şehvete
dayanan ve sapıklığa çağıran görüş demektir. İnsanı haviye’ye yani cehenneme
götürdüğü için bu isim verilmiştir. Ehvâ kelimesinin tekil olarak değil de
çoğul olarak kullanılmasının sebebi ise onların herbirinin arzusunun, diğerinin
arzu ve isteğinden farklı olduğunu belirtmek içindir. İşte bu sebeple Peygamber
(s.a.v.) Efendimizin, ancak onların hepsinin hevasına yani arzusuna uyarsa,
onların hepsinin razı olacakları bildirilmiştir.</p>

<p><b>(İsmail Hakkı Bursevi, </b></p>

<p><b>Rûhu’l-Beyân Tefsîri, 1.c.,231.s.)</b></p>

<p>&nbsp;</p>

<p><b>29 NİSAN 2007</b></p>

<p><b>RESÛLULLÂH (S.A.V.)’E İMAN ETMEK </b></p>

<p><b>FARZ, O (S.A.V.)’E İTAAT ŞARTTIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ buyuruyor: “O halde Allâh’a, Onun Peygamberine ve indirdiğimiz O Nur’a
(Kur’an’a) îman edin. Allâh, ne yaparsanız, hepsinden haberdardır. (Teğâbün s. 8)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hakikat
biz Seni (kıyamette ümmetine) bir şahid, (mü’minlere cenneti) müjdeleyici,
(kötü amellerden dolayı, cehennemle) bir korkutucu olarak gönderdik ki,
(hepiniz ey insanlar) Allâh’a ve Peygamberine îman edesiniz.” (Fetih s. 8-9)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“…O
halde Allâh’a ve O’nun Ümmî Nebisi olan Resûlüne ki kendisi de O Allâh’a ve
O’nun sözlerine îman etmekte olandır, îman edin. Ona tâbi olun. Tâ ki doğru
yolu bulmuş olasınız.” (A’raf s. 158)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ buyuruyor: “Kim Allâh’a ve Peygamberine îman etmezse muhakkak (bilsin)
ki, biz O kafirler için çılgın bir ateş hazırlamışızdır.” (Fetih s. 13)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadı
Ebu’l-Fadl Iyaz der ki: Resûlullâh (s.a.v.)’e îman etmek; O (s.a.v.)’in
peygamberliğini, Allâh’ın O (s.a.v.)’e gönderdiğini, Kendisinin getirdiğinin
tümünü ve bütün söylediklerini tasdik etmektir. Kalble olan bu tasdiki,
Resûlullâh (s.a.v.)’in peygamberliğini ikrar etmek için getirdiği Kelime-i
şahâdete mutabık olmasıdır. Kalble olan tasdik, dille olan ikrarla
birleştiğinde Resûlullâh (s.a.v.)’e olan îman tamamlanmıştır. Nitekim bir
hadîs-i şerîfte de şöyle buyurulmuştur: “Allâh’dan başka ilâh olmadığına,
Muhammed (s.a.v.)’in muhakkak Allâh’ın elçisi olduğuna şahâdet edinceye kadar,
insanlarla savaşmam için emrolundum.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)’in Cebrail’e daha açıklık getirmek için, Cebrail’in “İslâm nedir?”
sorusuna: “İslâm; Allâh’dan başka İlâh olmadığına, Muhammed (s.a.v.)’in Allâh’ın
elçisi olduğuna şahâdet etmen, namazı dosdoğru kılman, farz olan zekâtı vermen,
Ramazan orucunu tutman ve gidip ziyaret etmeye gücün yettiğinde Beyt-i şerifi
ziyaret etmendir.” diye cevap buyurmuşlardır. Sonra Cebrail (a.s.), Resûlullâh
(s.a.v.)’e îmanı sordu. Resûlullâh (s.a.v.) şöyle buyurdu: “Allâh’a, Allâh’ın
meleklerine, kitaplarına, peygamberlerine, öldükten sonra tekrar dirilmeğe,
âhiret gününe îman etmektir.”</p>

<p><b>(Kadı ‘Iyaz (rh.a.), Şifâ-i Şerîf, 378.s.)</b></p>

<p><b>30 NİSAN 2007</b></p>

<p><b>KUR‘AN-I KERİM HİDÂYETTİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Takva
sahipleri için” gerek şimdi ve gerekse ileride takva ile nitelenenler için “bir
hidâyettir”, bir yol gösterici ve bir açıklamadır. Hidâyetin takva sahiplerine
özgü kılınması, bu kimselerin Kur‘an nurundan bir şeyler kapabilmelerinden,
bundan yararlanmalarındandır. Gerçi bu ifade, mü’min veya kâfir, Kur‘an’a bakan
herkesi kapsar. Nitekim bu anlamda Allâh (c.c.), şöyle buyuruyor: “insanlara
doğru yolu gösteren” (Bakara s. 185), yani
herkes için.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Teysîr
adlı eserde şöyle denmektedir: “Nitekim hep aynı şeyden yararlananlar için,
“bu, yalnız sana aittir, sadece sen bundan yararlanacaksın” denir, buna rağmen
bir başkasının da bundan yararlanamayacağı manası çıkmaz. Dolayısıyla bazı
kimselerin hidayete ermemeleri, bu kitabı hidâyet kaynağı olmaktan çıkaramaz.
Meselâ, körün güneşten yararlanmaması, ya da onu görmemesi dolayısıyla güneşin
varlığını inkâra kalkışması ile güneş reddedilmez. Ağzının tadını bilmeyenin
balı kabul etmemesi, balın bal olduğu gerçeğini değiştirmez. Koku alma duyusu
herhangi bir sebeple bozulmuş olan kimsenin misk kokusunu duymaması, onun iyi
olmadığından değil, burnunun kokuyu almamasındandır. Önünden berrak ve tatlı
bir akarsuyun akıp gitmesine rağmen, susuzluktan ölmek üzere olan kimseye
yazıklar olsun! Dolunayın her tarafı gündüz gibi aydınlattığı bir gecede, hâlâ
karanlıklar içinde kalan ve aydınlığı göremeyen kimsenin, suçu kendisinde değil
dolunayda görmesi ne kötüdür! Kur‘an-ı Kerîm, emredici ve yasaklayıcı
hükümleriyle ortada dururken, hâlâ isyana kalkışan ve fâsıklığına devam eden
kimseye her bakımdan yazıklar olsun! Bunun için Rabbimiz (c.c.) şöyle
buyuruyor: “Muhakkak o (Kur‘an), kâfirler için bir üzüntüdür.” (Hâkka s. 50)</p>

<p><b>(İsmail Hakkı Bursevî, Rûhu’l-Beyân Tefsîri, 1.c.,60.s.)</b></p>

<p><b>1 MAYIS 2007</b></p>

<p><b>HAZRETİ ÎSÂ (A. S.)’IN YERYÜZÜNE İNİŞİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kıyametin
büyük alâmetlerinden biri de budur. Bu iniş Allâhü Te‘âlânın melekûtunda
herhangi bir yerden yapılacaktır. Yeryüzünde belirli bir süre kalacak, İslâm
akidesinin, bütün peygamberlerin davet ettiklerini ve kendisi için gönderildiği
temel prensipleri i‘lâ edip yürürlüğe koyacak, kendisinden önceki bütün
şeriatları nesheden Hz. Muhammed (s.a.v.) Efendimizin beraberinde getirdiği
İslâm Şeriatini infaz edecektir. O, Allâh (c.c.) tarafından yeni bir vahiy ile
desteklenmeyecektir. Bundan da anlaşılıyor ki, Hz. Îsâ (a.s.)'ın inişi,
Peygamberimiz (s.a.v.)’in son Peygamber oluşuna aykırı olmadığı gibi, O
(s.a.v.)’in şeriatının bütün şeriatları neshettiği ve Kıyamet gününe kadar bâkî
kalacağı hükmüne de muhalif değildir. Bu konuda deliller, kaynaklarda yeterince
zikredilmektedir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Huzeyfe
bin Üseyd El Gıfârî (r.a.) şöyle diyor: Bizler &quot;Kıyamet hakkında&quot;müzakere ederken Hz. Peygamber (s.a.v.) Efendimiz yanımıza çıkageldi. Neyi
müzakere ediyorsunuz, diye sordu. Orada bulunan Ashab (r.a.e.): Kıyameti müzakere
ediyoruz, dediler. Peygamberimiz (s.a.v.): “Sizler daha evvel on alâmeti
görmedikçe, Kıyamet kopmayacaktır.&quot; buyurdu. Daha sonra şunları zikretti:&quot;Duhan (kesif bir duman), Deccal, Dabbetü’l-Arz, Güneşin batıdan doğması,
Hz. Îsâ (a.s.)'ın inmesi, Yecüc ve Mecuc'un çıkması, biri doğuda, biri batıda,
biri de Arap yarımadasında olmak üzere üç yerin çökmesi ve bunların sonunda,
Yemen'den çıkıp insanları haşrolunacakları yere sürecek bir ateşin olacağını
anlattı.” (Müslim)</p>

<p><b>(Mehmed Çağlayan, </b></p>

<p><b>Ehl-i Sünnet ve Akaidi, 231-232.s.)</b></p>

<p>••••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ben,
dünyada da ahirette de Meryem'in oğluna insanların en yakınıyım. Benimle onun
arasında başka bir peygamber yok. Peygamberler anneleri ayrı, babaları bir
kardeştirler, dinleri de birdir.” (Buhârî)</p>

<p><b>&nbsp;</b></p>

<p><b>2 MAYIS 2007</b></p>

<p><b>ĞADAB</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ğadab
intikam hırsı ile kanın galeyana gelmesidir. Bu kuvvet galeyana geldiği zaman,
ilk önce gelecek tehlikeleri önlemeğe kalkar. Tehlikelerin vukuundan sonra ise,
onların tedâvisine ve intikam almaya başlar. İşte intikam, ğadabın arzu ettiği
bir gıdasıdır. İntikamdan zevk alır ve ancak intikam sonunda sükûnete erer.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fıtrat
itibariyle insanlar, ğadab kuvvetinde ifrat, tefrit ve itidal sahibi olmaları
hasebiyle üç zümreye ayrılmışlardır. Tefrit, yâni aşırı gerilik, bu kuvvetin ya
tamamen kaybolması veya zayıf kalmasından ileri gelir. Bunun sahibine
hamiyyetsiz insan derler ki, bu, mezmûmdur. Bunun için İmâm Şafiî “Kızmağı
gerektiren hâllerde kızmayan merkebdir.” demiştir. Görülen kötülüklere susmak
da ğadab kuvvetinin zayıflığındandır. Allâhü Te‘âlâ Resûl-i Ekrem (s.a.v.)’in
Ashabını şiddet ve hamiyyetle tavsîf ederek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Onlar
kâfirlere karşı sert, birbirlerine merhametlidirler.” (Fetih
s. 29) buyurduğu gibi, Resûl-i Ekrem (s.a.v.)’ine hitaben:“Kâfirler ve
münafıklarla harbet; onlara karşı sert davran.” (Tahrîm
s. 9) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aşırı
ğadaba gelince; bu da ğadab sıfatının galeyana gelip, din, tâat ve aklın
hâkimiyyetinden çıkmış olmasıdır. Artık bu derekeye düşen insanda basiret,
düşünce, irâde ve fikir diye bir şey kalmaz. Övülen ğadab ise, akıl ve dinin
işaretini bekleyen ğadabtır. İnsan, hamiyyetin icab ettirdiği yerlerde
hiddetini gösterebilmeli, yumuşaklığın icab ettirdiği yerlerde ise hiddetini
yenebilmeli, bu suretle itidali, orta dereceyi bulmalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.): “Ğadab ve hiddet, kalbde yanan birer ateş parçası ve birer
kıvılcımdır. Onun, şâh damarlarının şişmesini ve gözlerinin kızarmasını
görmüyor musunuz? Sizden birinize bu hal geldiği vakit, ayakta ise otursun,
oturuyorsa yatsın.” (Tirmizî) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sizden
biriniz öfkelendiği vakit su ile abdest alsın; zira hiddet ateştendir.” Diğer
rivâyette “Ğadab şeytandandır. Şeytan da ateşten yaratılmıştır. Ateş ise su ile
söndürülür. Sizden biriniz kızdığı vakit abdest alsın.” (Ebû Davud)
buyurmuştur.</p>

<p><b>(Huccetü'l İslâm İmâm-ı Gazâli (rh.a.),</b></p>

<p><b>İhyâ-u Ulumi'd-dîn, 3.c., 376-390.s.)</b></p>

<p><b>3 MAYIS 2007</b></p>

<p><b>DUÂNIN KABULÜ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Duânın
da âdabı ve şartları vardır. Bu âdaba ve şartlara riâyet icabetin te'minâtıdır.
Kim bu şartlara riâyet etmeden duâsının kabûlünde ısrar eder ve kabul
edilmediğinden gönlünü bozarsa azgınlardandır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Duânın
kabûlünde şart, nefis tezkiyesi ve kalb tasfiyesidir. Duâ eden evvelâ helâl
lokma ile nefsini ıslâh etmeli, zikrullaha ihtimam ederek kalbini ölümden
kurtarmalıdır. Büyükler demişlerdir ki: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Duâ,
gök kapılarının, anahtarıdır. Bu anahtarın dişleri de helâl lokmadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Risâle-i
Kuşeyrî’de der ki: Rivayet olunan haberler arasında şu da vardır: “Kul, Allâh
(c.c.)'e duâ eder. Duâsında ihlâs ve bağlılığı artırdıkça Allâh (c.c.) onu
sever. Cibrîl'e emreder: “Kulumun hacetini geciktir, duâsını artırmasını ve
sesini duymayı seviyorum.” Bir kul da duâ eder, fakat duâsıyla Allâh (c.c.)'ü
gadablandırır. Allâh (c.c.) Cibril'e buyurur ki: “Kulumun hacetini hemen,
yerine getir, sesini daha fazla duymak istemiyorum.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dünyânın
kıvamı dört şeyle olduğu buyurulmuşdur: 1- Âlimlerin ilme devamı,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;  2-
Umeranın adâlete devamı,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;  3-
Zenginlerin sehavete devamı,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;  4-
Fakirlerin duâya devamı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Edebli
bir mü'min Allâh (c.c.)'e Esmâ-i hüsnâsı ile, Kur‘an'da ta'lim olunan, hadîs-i
şeriflerle öğretilen ve selef-i salihinden rivayet oluna gelen duâlarla, Allâh
(c.c.)'e O’nun Nebîleriyle, velîleriyle tevessül ederek duâ eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Duâya
icabet saatleri ve yerleri de gizlenmişdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zulümden
son derece sakınmak lâzımdır. İslâmiyet, kâfire bile zulmetmeği haram
kılmışdır. Mazlum kim olursa olsun zulümden ah ederse zâlim cezasını görür.
Hulâsa zulüm haram kılınmışdır. Duanın icabet olunmamasının sebeblerinden biri
de zulümdür. En çabuk kabul olunan duâlardan biri mazlumun duâsıdır. </p>

<p><b>(Hz. Mahmûd Sâmî Ramazanoğlu (k.s.),</b></p>

<p><b>Bakara Suresi Tefsiri, 236-237.s.)</b></p>

<p><b>&nbsp;</b></p>

<p><b>&nbsp;</b></p>

<p><b>4 MAYIS 2007</b></p>

<p><b>KÖTÜLÜKLER NEFSİNDEN</b></p>

<p><b>GÜZELLİKLER ALLÂH’TANDIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sana
gelen bir güzellik, bil ki Allâh’tandır. Sana gelen bir kötülük ise, bil ki
nefsindendir.” (Nisa s. 79) buyurulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bilesin
ki, ni’met geldiğinde ferahlanıp ni’met vereni unutmak gafillere mahsus bir
ferahlanmadır. Çünkü Cenâb-ı Hakk bizâtihi (kendiliğinden) mahbubdur, O’nu ve
nimetlerini O’nu sevdiğimiz için severiz. Hadîs-i şerifte vârid olmuştur ki:“Üç zümreye dünyâ ve âhiret fitnesi dokunmaz: Kadere îman ve ikrar eden, nücûma
(yıldızlar) itibar etmeyen, sünnetime tam sarılan!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
sebeble kader-i ilâhiyi unutup müneccimleri tasdik etmemek ve îmânı
bulandırmamak gerekir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ayet-i
kerîmede iki noktaya işaret vardır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birincisi
mevhibe-i ilâhiyye (Allâh vergisi) olarak bazı makamâtın tadını alan, bazı
müşahedelere nail olan, sonra hatalarının son derece münasebetsizliği ve bu
ni’metlere karşı sû-i edebi sebebiyle kendisinden bu hal alınan kimse, halini
düzeltmeğe gayret edip Cenâb-ı Hakk’ın rahmetinden ümidini kesmemeli ve İblis
gibi küfran-ı ni’met etmemelidir. Üstelik her bakımdan perdelenmekle ve kapılar
yüzüne kapatılmakla mübtelâ kılınsa bile şart-ı ubudiyet olarak, yine Rabbine
müracaat etmeli Âdem (a.s.) gibi. Kendi zulmünü kendi nefsine izafe ederek
hatasını itiraf etmeli ki Rabbi onu düştüğü hatadan kurtarıp hidâyete
ulaştırsın. Allâh’ın kullarına rahmet ve ni’metlerinden birisi de, kul nefsine
zulmetmekte ileri gidip sonra tevbe ile Rabbine rucû’ ettiğinde Rabbini Ğafur
ve Rahîm olarak bulmasıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkincisi
afv-ı ilâhîye nail olmanın serinliğini ve ibâdetin halâvetini tadan bir kimseye
gereken, kendisini ma’sûm ve mutahhar addetmemek, gözlerinden hicâbların
kalktığı zannına kapılmamak, asla ucbe düşmemek, yani kendisini beğenip
başkalarına hakaret gözüyle bakmamakdır. Allâh (c.c.)’ün mekrinden de emin
olmamalıdır. Bu hallerin mezmûm olduğu bilinmelidir.</p>

<p><b>(Hz.
Mahmûd Sâmî Ramazânoğlu (k.s.), </b></p>

<p><b>Yunus ve Hud Sûreleri Tefsiri, 82-83.s.)</b></p>

<p><b>&nbsp;</b></p>

<p><b>5 MAYIS 2007</b></p>

<p><b>MAKAM VE ŞÖHRET SEVGİSİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Makam
arzusu, şöhret ve ün kazanmak içindir. Bu ise mezmumdur. Ancak şöhret peşinde
olmaksızın Allahü Te‘âlânın dinini yaymak uğrunda O'nun meşhur ettikleri bu
hükmün dışındadır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nitekim
Enes (r.a.)'ın rivayetinde Resûl-i Ekrem (s.a.v.): &quot;Dîninde olsun, dünyalığında
olsun, parmak ucu ile gösterilmek, kula kötülük bakımından yeter, Allahü
Te‘âlânın korudukları müstesna!&quot; (Beyhakî) buyurmuştur. Cabir b. Abdullah
(r.a.)'in rivayetinde; Resûl-i Ekrem (s.a.v.): &quot;Dîninde ve dünyasında
parmak ile gösterilmek, kötülük olarak kula yeter. Allahü Te‘âlâ suretlerinize
bakmaz; niyetlerinize, amellerinize bakar.&quot; (Ebû Hureyre) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ali (r.a.): &quot;Zillete düş, fakat şöhret isteme, bilgili ol, bilgiçlik
taslama, sükut etmesini bil ki, selamet bulasın. Böyle yapmakla iyileri
sevindirir, kötüleri kızdırmış olursun.&quot; demiştir. İbrahim b. Ethem
&quot;Şöhret peşinde olan, Allah'a inanmamış sayılır.&quot; dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Süleym
b. Hanzale (r.a.) şöyle anlatıyor: &quot;Biz bir cemaat olarak Übeyy b. Kâ'b
(r.a.)'in ardında gidiyorduk. Bunu gören Ömer (r.a.), elindeki tura ile Übeyy'e
bir tane vurdu. Übeyy (r.a.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ne yapıyorsun ya Ömer? deyince, Hz. Ömer (r.a.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Bu sana uyanlara zillet; sana bir fitnedir, yani senin gururunu kırmak,
ardından gelenleri ikaz içindir, demiştir.&quot;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Servî de, büyük zatların, çok yeni, çok iyi elbise ile, çok eski ve adi elbise
giymekten sakındıklarını, çünkü her ikisinin de ayrı ayrı şöhret vesilesi
olduğunu, nazar-ı dikkatleri üzerlerine çektiklerini söylerdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Halil
b. Ahmed de &quot;Allahım, katında beni en yükseklerden, kendi nazarımda en
alçaklardan, halkın nazarında ise, orta dereceli insanlardan kıl.&quot; diye
duâ ederdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kulun
bir dahli olmadan Allâhü Te'âlânın teşhiri ile şöhret olması mezmum değildir.
Esasında şöhrette fitne, zayıf iradeli olanlar içindir. Yoksa kuvvetli iradeye
sahib olanlar şöhrete kıymet vermezler. Zayıf iradeli kimseler, denize düşen ve
yüzme bilmeyen zayıf iradeli insanlar gibidir.<b>(Huccetü'l
İslâm imâm-ı Gazali (rh.a.), ihya-u Ulumud-dîn, 3.c., 604.s.)</b></p>

<p><b>6 MAYIS 2007</b></p>

<p><b>RESÛLULLÂH (S.A.V.)’E </b></p>

<p><b>İTAAT ETMENİN GEREĞİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk, meâlen: “O halde Allâh’a ve O’nun ümmî nebî olan Resûlüne ki, kendi de O
Allâh’a ve O’nun sözlerine îman etmekte olandır, îmân edin, O’na tâbi olun tâ
ki, doğru yolu bulmuş olasınız.” (A‘râf s. 158) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Cenâb-ı Hakk, meâlen: “O halde Allâh’a, O’nun Peygamberine ve indirdiğimiz o
nûra îmân edin.” (Teğâbün s. 8) buyurmuştur.
Nurdan maksat Kur‘an-ı Kerîm’dir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kısaca
Hz. Peygamber (s.a.v.)’e ve Kur‘an’a imân ve tasdik vacibtir. İslâm bunlarsız
olmaz. Nitekim Cenâb-ı Hakk: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
Allâh’a ve Peygamberine îman etmezse muhakkak (bilsin) ki, biz o kâfirler için
çılgın bir ateş hazırlamışızdır.” (Fetih s. 13)
buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Allâh (c.c.) meâlen: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Öyle
değil, Rabbine and olsun ki onlar aralarında kimi oraya kimi buraya çektikleri
(kavga ettikleri şeylerde) seni hakem yapıp sonra da verdiğin hükümden
yürekleri hiçbir sıkıntı duymadan tam bir teslimiyetle teslim olmadıkça îmân
etmiş olmazlar.” (Nisa s. 65) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
âyet-i kerîmede Cenâb-ı Hakk kendi kutsal nefsine yemîn ederek buyurmuştur ki:“Bir kimse bütün işlerinde Resûlullâh (s.a.v.)’in verdiği hükümlere dıştan ve
içten tamâmen razı olup uymadıkça mü’min olamaz.” Bu hükümler arzusuna uygun
olsun veyâ olmasın uymalıdır. Nitekim bir hadîs-i şerîfte de “Resûlullâh
(s.a.v.)’in şerefli söz ve hükmüne içtenlikle razı olup uymayan kimse mü’min
olmaz.” buyrulmaktadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk, Resûlü (s.a.v.)’in hükmüne ve şerefli sözüne tam bir teslimiyetle uymayan
kişinin îmânı kâmil olmaz, diye buyurmuştur.</p>

<p><b>(İmâm-ı Kastalânî, İlahi Rahmet</b></p>

<p><b>Hz. Muhammed (s.a.v.), 2.c., 127.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buhârî
(r.a.), Ebû Hureyre (r.a.)’den nakletti ki; Resûlullâh (s.a.v.) şöyle buyurdu:“İstemeyenler hariç, ümmetimin hepsi cennete girerler.” Sahabeler (r.a.)
dediler ki: “Ya Resûlallâh, istemeyenler kimlerdir?” Resûlullâh (s.a.v.)
buyurdu ki: “Kim bana itaât ederse cennete girer ve kim de bana isyan ederse,
işte o istemeyendir.”</p>

<p><b>7 MAYIS 2007</b></p>

<p><b>SERVETİN KİFAYET MİKTARI GÜZELDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
îmân edenler, sizi, mallarınız ve çocuklarınız Allâh'ı anmaktan alıkoymasın.
Böyle olanlar, hüsrana uğrayacaklardır.” (Münâfikûn s.
9)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerîflerde de şöyle buyruluyor: “Sulanan arazinin baklayı yetiştirmesi gibi,
mâl ve şeref sevgisi de nifakı geliştirir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yırtıcı
aç iki kurdun salıverildikleri bir koyun sürüsüne verdikleri zarar, şeref, mal
ve mevki sevgisinin, müslümân kişinin dînine verdiği zarardan daha fazla
değildir.” (Tirmizî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Âdem
oğlu, “malım malım” der, durur. Hâlbuki malından senin için ancak yediğin var
ki yok olup gidiyor, giydiğin var ki eskiyip mahvoluyor, ancak sadaka olarak
verdiğini ebedîleştiriyorsun.” (Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İyi
mal, iyi adam için ne güzel şeydir” (Taberânî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bizatihi
servet, ne sırf hayır ve ne de sırf şerdir. Belki hayra da, şerre de vesîle
olabilir. İşte vaziyeti bu olan, yâni hayra da, şerre de sebeb olabilen her şey
bâzan övülür, bozan da yerilîr.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.)'e:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
İnsanların en akıllısı ve keremlisi kimdir? diye sorulduğunda:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ölümü
en çok hatırlayıp, onun için en fazla hazırlıklı olanıdır.” (İbn-i Mâce)
buyurmuştur. Dünyada bu saadete üç vesîle ile erişilir. Birincisi ruhî
fazilettir ki bu, ilim ve güzel ahlâktır. İkincisi bedenî fazilettir ki, bu da
bedenin sıhhat ve selâmetidir. Üçüncüsü bedenin haricindeki sebebdir. O da
servet ve benzeridir. Bunların en üstünü ruhî, ikincisi bedenî ve en âdîsi de
haricî olan sebeblerdir, mal gibi. Servetin en adîsi de altın ve gümüştür.
Çünkü onlar hizmetçidir, onların hizmetçisi yoktur. Onlar bizâtihî matlûb
değil, başka şeyler için aranırlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Demek
ki, servetin iyilik veya kötülüğü bizâtihî değil, maksada nisbetledir.
Helâlından kazanılır ve ebedî saadet için harcanırsa makbul, aksi ise
mezmûmdur. İhtiyâcından fazla dünyalık edinen, bilmeyerek helâkini
hazırlamıştır. Nitekim Peygamber (s.a.v.) Efendimiz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh'ım,
Muhammed'in âlinin nafakasını kifayet miktârı ver.” buyurmuş ve servetin ancak
hayra yarayanını istemiştir. </p>

<p><b>(Hüccetü’l İslâm İmâm-ı Gazâli (rh.a.),</b></p>

<p><b>İhyâ-u Ulumi’d-dîn, 3.c., 514-523.s.)</b></p>

<p><b>8 MAYIS 2007</b></p>

<p><b>PEYGAMBERİMİZ (S.A.V.)’İN DOĞRULUĞU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.), Peygamberliğinden önce de, kavmi arasında, doğrulukta, doğru
sözlülükte en başta gelmekte idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kureyş
müşriklerinin ileri gelenlerinden ve Pey-gamberimiz (s.a.v.)’in en azılı
düşmanlarından Ebû Cehil, Peygamberimiz (s.a.v.)’e: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Biz,
Seni yalanlamıyoruz! Fakat, Senin getirdiğin şeyleri yalanlıyoruz!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müşriklerden
Ahnes b. Şerik’in, Bedir yolunda, kendisine: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Ebü’l-hakem! Şurada, benden ve senden gayrı, konuşmamızı işiten yok. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sen,
bana, Muhammed (s.a.v.) hakkındaki kanâatini haber ver. O, doğru sözlü müdür?
Yoksa, yalancı mıdır?” sorusuna da:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Vallahi,
Muhammed, muhakkak doğru sözlüdür ve hiç yalan söylememiştir!” dediği gibi,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.)’e, dili ile en çok işkence yapan müşriklerden Nadr b. Haris de,
müşriklere:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Muhammed,
içinizde hoşunuza giden bir gençti. En doğru sözlünüz ve en Emîn’inizdi!”
demiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kureyş
müşriklerinin reislerinden ve Peygamberimiz (s.a.v.)’in en katı muhaliflerinden
Ebû Süfyan b. Harb de, Heraklius’un, Peygamberimiz (s.a.v.) hakkındaki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Şu
söylemiş olduğu şeyi, söylemeden önce, Onu, hiç yalanla itham ettiğiniz,
suçladığınız olmuş mu idi?” sorusuna:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hayır!”
cevabını vermiştir.</p>

<p><b>(M. Asım Köksal, </b></p>

<p><b>İslam Tarihi Medine Devri, 11.c., 437.s.)</b></p>

<p>&nbsp;</p>

<p><b>&nbsp;</b></p>

<p><b>9 MAYIS 2007</b></p>

<p><b>RESÛL (S.A.V.)’İN MUHTEREM EBEVEYNİ-1</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhterem
babaları hazreti Abdullâh, haseb ve nesebce Kureyş’in en temiz soyuna
mensûbdur. Buhârî, Resûl-i Ekrem (s.a.v.)’in atalarını, İbrâhîm (a.s.)’a kadar
çıkarır. İbrâhîm (a.s.), Kâ’be’nin ilk bânisi olduğundan, Resûl-i Ekrem
(s.a.v.)’e kadar, bütün İbrâhîm (a.s.) evlâdı, Kâ’be’ye hizmet edegelmiştir. Bu
cihetle, Resûl-i Ekrem (s.a.v.)’in yüce ecdâdının bütün hayatları, kemâl
derecede mazbûttur. Hepsi de şeref ve fazîlet sâhibidir. Muhterem vâlideleri
hazreti Âmine bint-i Vehb’dir ki pederleri Vehb, Benî Zühre’nin reîsidir. Vehb,
kızının tahsîl ve terbiyesine pek ziyâde ihtimâm gösterdiğinden hazret-i Âmine,
Kureyş kızlarının en yükseği addolunurdu. Tevbe sûresi 128’deki “enfüsiküm”
kelimesi, şâz olan bir kırâatte “enfesiküm” okunmuş ve ma‘nâsı da, “Ey
insanlar! Sizin en güzel ve temiz soyunuzdan, size en necîb bir Peygamber
geldi.” olmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buhârî’nin
rivâyetine göre, Resûl-i Ekrem (s.a.v.), Kendileri de Huneyn gazâsında İslâm
ordusunun bozulduğu sırada Nübüvvet ve Risâlet kuvvetinin Kendilerine
bahşettiği yüksek bir irâde ve mehâbetle münhezim bir orduya hitâb ederek “Ben,
Allâh’ın Peygamberiyim, bunda yalan yoktur! Ben, Abdulmuttalib’in torunuyum,
soyumda yalancı yoktur!” buyurmuşlar ve bozulan ordunun kuvve-i ma‘neviyesini
iâde etmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Leheb’in Dürre diye ma‘rûf kızı Sebîa (r.a.), Resûl-i Ekrem (s.a.v.)’e “-Yâ
Resûlallâh! Halk, bana “Ey cehennem odununun kızı!” diye hitâb ediyor.” diye
şikâyet etmişti. Resûl-i Ekrem (s.a.v.) de şiddetli bir gadabla kalkıp: “Bazı
kimselerin benim nesebimle uğraşmaya ne hakkı vardır? Kim ki benim nesebimle
uğraşırsa, emîn olunuz ki o kimse, bana ezâ verir. Kim ki bana ezâ eder; o
kimse, Allâh’a ezâ verir.” buyurmuşlardır. Âbâ-i ecdâd-ı Muhammed (s.a.v.)
müşrik olmadıklarının temiz olduklarının bir delîli de, Resûl-i Ekrem
(s.a.v.)’in: “Ben, mütemâdiyen temiz babaların sülbünden, temiz anaların
rahmine naklolunageldim.” diye buyurmuş olmalarıdır. Tevbe sûresi 28’de:“Şübhesiz ki müşrikler, necîsdir.” diye tavsîf edilmiştir. Şübhesiz ki tahâret
ile necâset; îmân ile şirk; mü’min ile müşrik tezâd teşkîl eder. Resûl-i Ekrem
(s.a.v.)’in yüce ecdâdından her birisi temizdir ve onların müşrik olmadıklarını
kabûl etmek vâcibdir.</p>

<p><b>(Sahîh-i Buhârî, 4.c., 543.s.)</b></p>

<p><b>&nbsp;</b></p>

<p><b>&nbsp;</b></p>

<p><b>10 MAYIS 2007</b></p>

<p><b>RESÛL (S.A.V.)’İN MUHTEREM EBEVEYNİ-2</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hâtem-i
Enbiyâ (s.a.v.) Efendimizin peder-i âlîleri Abdullâh ibn-i Muttalib ile
vâlideleri Âmine bint-i Vehb (r.a.) hazretlerinin cennet ehli olduklarına (aslâ
cehennem ehli olmadıklarına) dâir birçok allâme, muhakkik, tefsîr ve hadîs
ulamâsınca pekçok eser yazılmıştır. Bu eserlerde beyân edildiği üzere: “Resûl-i
Ekrem (s.a.v.)’in vâlideyni (ana, baba), cennet ehlindendir. Çünkü onlara
hiçbir Nebî (a.s.)’ın da‘veti ulaşmamıştır ve Resûl-i Ekrem (s.a.v.)’in
vâlideyninin irtihâlleri de Nebî (s.a.v.)’in bi’setinden (Nebî olarak seçilip
gönderilmesinden) çok önce olduğu târihen sabittir. Kendilerine herhangi bir
Nebî (a.s.)’ın da‘veti ulaşmadan ölenlere azâb olunmayacağı nasslarla (âyet ve
hadîslerle) sâbittir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şerâfüddîn-i
Münâvî’ye: “-Nebî (s.a.v.)’in babası cehennemde midir?” diye sorulduğunda
Münâvî, şiddetle haykırarak, “-Nebî (s.a.v.)’in babası, Fetret devrinde vefât
etmiştir. Fetret devrinde vefât edenlere İsrâ sûresi 15. âyette: “Biz, bir
peygamber göndermedikçe kimseye azâb edecek değiliz.” diye buyuruluyor.”
diyerek cevâb vermiştir. Cessâs Ebû Bekr-i Râzî, Ahkâmü’l-Kur’ân’ında bu âyetin
ma‘nâsı “Cenâb-ı Hakk, peygamber lisâniyle, kendi varlığına ve birliğine delîl
koymadıkça azâb etmez.” demektir, denilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nasîrüddîn
ibn-i Münîr-i Mâlikî de diyor ki: “Cenâb-ı Hakk, Resûl-i Ekrem (s.a.v.)’in
muhterem ebeveynini diriltmiş ve onları îmânla şereflendirmiş ve Habîbi
(s.a.v.)’in kalblerini de ebeveyninin îmânlarından dolayı sürûrla doldurmuştur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.)’in Allâhü te‘âlâ tarafından “Âlemlere rahmet olarak gönderdiği”
beyân edilirken, Risâlet ve Nübüvvet Nûrunun Güneşi (s.a.v.), henüz doğmadan O
Yüce Parlak Nûru, mübârek ve muhterem sînesinde taşıyan bir ana ve babayı, Evlâdları
(s.a.v.)’in O Yüce Nûru’ndan mahrûm farz etmek hem edebe, hem de mantıka uygun
düşmez. Resûl-i Ekrem (s.a.v.)’in muhterem vâlideyni (ana, baba) işte O Yüce
Nûr’un da‘vetine erişmeden ve Muhterem Oğulları (s.a.v.)’in Nübüvvetini
görmeden irtihâl etmişlerdir. </p>

<p><b> (Sahîh-i
Buhârî, 4.c., 539-551.s.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>11 MAYIS 2007</b></p>

<p><b>RESÛL (S.A.V.)’İN MUHTEREM EBEVEYNİ-3</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
te‘âlâ, Resûl-i Ekrem (s.a.v.)’in anne ve babalarını tekrar diriltmiş ve bu
muhterem anne ve baba, Azîz Oğullarının Nübüvvet ve Risâleti’ni kabûlle O
(s.a.v.)’e îmân etmişlerdir. Bu görüş, birçok Hadîs hâfızının
delîllendirdikleri bir yoldur. İbn-i Şâhin, Hâfız Ebû Bekir, Hatîb-i Bağdâdî,
Süheylî, Kurtubî, Muhibb-i Taberî, Allâme Nasîrüddîn İbn-i Münîr ve daha bu
tabakadan pekçok Hadîs ehli bu yolda delîl getirmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Şâhin’in Nâsih ve Mensûh’unda, Hatîb-i Bağdadî’nin Sâbık ve Lâhik’ında,
Dârekutnî ve İbn-i Asâkir’in Garâib’inde tahrîclerine göre, Hz. Âişe (r.anhâ)
şöyle demiştir: “Haccetü’l-Vedâ’da Resûlullâh (s.a.v.), bizimle birlikte haccettiler.
Sonra Hacun kabristanına uğradılar. Resûlullâh (s.a.v.), hazîn ve gamlı olarak
ağlıyordu. Orada uzunca bir zamân kaldıktan sonra benim yanıma geldiler. Bu
def‘a ferâhlanmış ve mütebessimdiler. Ben, hâllerinde gördüğüm bu bâriz
değişikliğin sebebini sorduğumda: “-Annemin kabrine gittim. Cenâb-ı Hakk’tan
annemi hayâta döndürmesini diledim. Kabûl buyurup annemi diriltti ve bana îmân
ettikten sonra ebedî hâline redd ve iâde buyurdu.” diye cevâb verdiler.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ehl-i
hadîsden, râvîler arasında hâlleri meçhûl iki kişi bulunduğu için bu hadîsi
zaîf kabûl edenler olmuş ise de, bu husûsta Süheylî’nin cevâbı şudur: “Allâh
(c.c.) her şeye kâdirdir. O’nun rahmeti, hiçbir şekilde âciz ve noksan
değildir. O’nun rahmet deryâsının en ziyâde döküldüğü mübârek mansıb ise Resûlullâh
(s.a.v.)’in mübârek kalbleridir.” demiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kurtubî
der ki: “Resûl-i Ekrem (s.a.v.)’in annelerinin ihyâlarını beyân eden hadîsde
herhangi bir zaîflik yoktur. Çünkü bunun delîli, ihyânın Vedâ haccında vukûa
gelmesi ve Hz. Âişe (r.anhâ)’nın rivâyet etmesidir. Peygamber (s.a.v.)
Efendimizin ebveyni cennet ehlidir ve diriltilip, (s.a.v.) Efendimize îmân
etmeleri de O (s.a.v.)’in ümmetinden olma şerefini kazanmaları içindir. Sonra
ebeveynini diriltip îmân etmeleri de aklen ve şer‘an mümkündür. Kur’ân’da,
Katîl-i Benî İsrâil’in diriltilmesi ve kâtilini haber vermesi, vârid olmuştur.
Îsâ (a.s.)’ın eliyle, Cenâb-ı Hakk’ın, birçok ölüyü diriltmesi bir hakîkattir.
Bu i‘tibârla Resûl-i Ekrem (s.a.v.) hakkında ziyâde kerem ve fazîlet olarak
ebeveyninin diriltilip onların Resûl-i Ekrem (s.a.v.)’e îmân etmelerinde mümkün
olmayacak hiçbir durum yoktur.” demiştir.</p>

<p><b>(Sahîh-i
Buhârî, 4.c., 546.s.)</b></p>

<p class=NoteLevel1>&nbsp;</p>

<p><b>12 MAYIS 2007</b></p>

<p><b>RESÛL (S.A.V.)’İN MUHTEREM EBEVEYNİ-4</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Nuaym'in Delâil-i Nübüvvet'inden Zührî tarîkiyle Ümm-i Semâa'nın validesinden
şöyle dediği rivayet edilmiştir: Resûlullâh (s.a.v.)'in validesi Âmine'nin
maraz-ı mevti olan hastalığında ziyaretine gitmiştim. O sırada beş yaşına
girmiş olan Muhammed (s.a.v.) annesinin başucunda oturuyordu. Âmine, bir müddet
kemâl-i şefkat ve dikkatle oğlunun yüzüne baktı. İbrahim'in nûru tevhîdini,
Yûsuf'un güzelliğini taşıyan ve Musa'nın mu'cizelerini, İsa'nın asalet rûhunu
hâiz olan oğlunun sîmâsından mülhem olarak şu beyitleri inşâd eylemiştir.
(Tercümesi): &quot;Ey büyük bir güvercinin mahsûl-i hayâtı olan oğlum!
Menâmımda gördüğüm rüyâ doğru çıkarsa sen, ins ve cinne, hill ü hareme ba's
olunup peygamber olacaksın! Azîz oğlum! Sen, İslâm dîninin, ceddin Hazret-i
İbrahim dîninin hak dîn olduğunu tasdîk ve ta'lîm için ba's olunacaksın. Allâh seni,
milletlerle beraber tevâlî edip yaşayagelen şu putlardan ve bunlara ibâdetten
nehyedip esirgemiştir.&quot;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazret-i
Âmine bu şiirini inşâd ettikten sonra: &quot;Her yaşayan ölür, her yeni eskir,
her çok azalır, her büyük fenâ bulur. Şübhesiz ben de öleceğim. Fakat ebedî
anılacağım. Dünyâda oğlumu hayrü'l-halef bırakıyorum&quot; deyip vefat
etmiştir. Hazret-i Âmine'nin bu şiiri ve bu ifadeleri kamil bir muvahhidin
lisanına yaraşır bir haldedir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vâlide-i
Nebevi gibi Resûl-i Ekrem (s.a.v.)'in pederi Hazret-i Abdullâh'ın tevhîde
delâlet eder eş'ârı vardır. Cümleden biri Sîret-i İbn-i Hişam'da rivayet
olunduğu üzere, Abdullâh, Âmine'ye hıtbe edilmezden evvel Benî Esed'den bir
kadın ki, Varaka b. Nevfel'in hemşîresi idi. Kâ'be derûnunda açıktan i'lân-ı
aşk etmişti. Hattâ muvafakati sûretinde kendisine mühim bir servet de hediye
edeceğini va'dediyordu. Böyle hayâsızca arz-ı nefs eden bu kadına karşı yüksek
bir fazilet dersi veren şu kıt'asıdır ki, Abdullâh'ın kemâl-i iffetine de
delâlet eder. (Ma'nâsı): “Haram o kadar acıdır ki, ölüm acısı ondan çok
hafiftir. Helâl ise çok tatlıdır. Var kadın, sen açıkça helâlini ara!. İzzet ve
şeref sahibi olan ırzını ve dînini himaye ve muhafaza eder. Rosbuluk olan bir
işe nasıl cesaret gösterir?”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şâir
diyor ki: İki cihan güneşi bürc-i saadette iken</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vâlideynine
Mevlâ nice vermeye şerefi </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çeşm-i
insâf ile ey dil nazar et gavvâsa </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Alıcak
dürrini yabana atar mı sadefi? </p>

<p><b>(Sahîh-i Buhârî, 4.c. 548.s.)</b></p>

<p>&nbsp;</p>

<p>&nbsp;</p>

<p><b>13 MAYIS 2007</b></p>

<p><b>NAMÂZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İslâmî
ibâdetlerin ilk rüknü namâzdır. Bu namâz emîr, garib, zengin, fakir, ihtiyar,
genç, kadın, erkek, hasta ve sağlam herkese aynı şekilde farzdır. Bu ibâdet
hiçbir kimseden ne şekilde olursa olsun sakıt değildir. Bu ibâdeti ayakta
durarak yapmak imkânı olmazsa oturarak yapmak mümkündür. Hattâ konuşma ve
söyleme imkânı olmazsa işaretle de eda edilebilir. Hattâ eğer büyük bir
mecburiyet olursa kalben de kılınabilir. Hattâ büyük korku içinde, yahut at
sırtında koşturularak gidilirken sadece yüzünü çevirip içinden geçirmekle de
mümkündür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namâz
nedir? Mahlûkun, kendi kalbi, dili, elleri, ayakları ve vücudu ile yaratanının
karşısında kulluğunu izhar etmek, onun Rahman ve Rahim olduğunu hatırlamak,
O’nun sonsuz ihsanlarına karşı şükretmek, O’nun ezeliyyet ve ebediyyetine hamdü
sena eylemek, O’nun birlik ve büyüklüğünü ikrar eylemek, O’na bütün ruhuyla,
bütün sevgisiyle, bütün cisim ve canıyla ubudiyyet izhar etmektir. Bu, bizim iç
ihtisasatımızın arz-ı niyazıdır. Bu, bizim kalbimizin teranesidir. Bu, yaratan
ile yaratılan arasındaki bağlılığın şirâzesîdir. Bu, ruhun şifası, muztarip kalbin
şifası, me'yus gönlün tesellisidir. Bu, fıtratın sesidir. Bu, hassas ve te'sir
altında kalan tabiat bağıdır. Bu, hayâtın özü ve hulâsasıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsan
görülmeyen kudret karşısında başını eğer, huzurunda duâ eder. Feryâd eder.
Müşkülleri için teselli ister. İşte bu, insan fıtratının icabıdır. Gönlün
derinliklerinden gelen bir sesin karşılığıdır. Bu, Elestü birabbiküm? (Ben
sizin rabbiniz değil miyim?) hitabının cevabıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Maksad,
insanın kendi kendine secde edilecek varlık aramasıdır. İnsan O’nun karşısında
eğilmek, kalbinin içindeki niyazı dökmek, kalbindeki istekleri bildirmek ister.
Hulâsa ibâdet, bu rûhî ve fıtrî isteklerin cevabıdır. Bu ibâdet olmasaydı insan
ruhu cinnetten kurtulamazdı. Yabanînin yabanîsi, vahşînin vahşîsi bile dinî
hislerle bâzı ibâdet ve merasimler icad ederek kendi fıtrî ihtiyaçlarını te'min
etmeğe uğraşmıştır. Böyle iken edyânı semâviyye nasıl olur da böyle bir mevzuun
yerini boş bırakır?
</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Seyyid Süleyman Nedvi, Asrı Saadet Peygamber (s.a.v.)'in Tebligat
ve Talimatı, Terc. Ali Genceli, 3,c.,1034.s.)</b></p>

<p><b>14 MAYIS 2007</b></p>

<p><b>MÜSLÜMANLAR BUGÜN NEDEN</b></p>

<p><b>ZİLLET İÇİNDE YAŞIYOR?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) Efendimizin zamanına daha yakın, kitab ve sünneti bütün özellikleriyle
daha iyi bilen, Ashabı (r.a.e.)’nin görüş ve fetvalarını araştıran, en iyi
inceleyen müçtehid imamların ve onların devrinde yaşayan, ders halkalarına
devam etme şerefine nail olan selef-i salihînin fıkhî görüşlerini &quot;taklid
olur&quot; diye bırakarak, kitap ve sünet ıstılahlarından, nasih ve mensuhtan,
fıkhî bilgiden yoksun ve hatta selefin eserlerini okumaktan ve anlamaktan aciz
kimselerin, yeniliklere kalkışmaları ve kendilerini müçtehid veya Ashaba tercih
saymaları cidden çok garip ve gülünçtür. Reformcular bu tür davranışlarıyla hem
kendilerini ve hem de saf müslümanları yüce dinden, şer'i şerifin yolundan
saptırmaktan başka ne yapabilirler? Müslümanlar bugün zillet içerisinde yaşıyor
ve inançlarının gereği gibi yaşayamıyorlarsa, bu selefi ve müçtehidleri taklid
ettiklerinden dolayı değil, tam tersine onlardan ve onların fıkıhlarından uzak kaldıklarından
dolayıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
yüzden toplumu inançsızlık ve ahlaksızlık bataklığından kurtaracak tek yolun
yeniden İslam'a dönüp, selefin eserlerini okuyup anlamak, tatbik imkanlarını
aramak ve bulmakla mümkün olacağını ve İslâm fıkhını bilmeden, okumadan, bizzat
yaşamadan içtihad ve temyizde bulunamayacağını zamanın müslümanı çok iyi
bilmelidir. Gençliği asıl kaynaklardan soğutmak, müçtehid imamlar ve eserleri
üzerinde kuşkular uyandırmak İslâm'a vurulan büyük bir darbedir. Oysa ki
eleştirilen İslâm âlimlerinin hayatları ve mücadeleleri, yiğitlik ve
cesaretlerini yakından tanıyan ve ilmi yetenekleri ile hem kendi zamanlarına ve
hem de daha sonraki kuşaklara ışık saçan Ehl-i Sünnet âlimleri ile bu
nevzuhurları karşılaştırmak mümkün değildir.</p>

<p><b>(Mehmed Çağlayan, Ehl-i Sünnet ve Akaidi, 66-67.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>15 MAYIS 2007</b></p>

<p><b>ERKEKLERİN İPEK ELBİSE GİYMELERİ  </b></p>

<p><b>VE ALTIN KULLANMALARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buhârî
ve Müslim Sahih'lerinde Resûl-i Ekrem (s.a.v.)'in şöyle buyurduğu rivayet
olunmuştur: “Her kim dünyada ipek elbise giyerse âhirette giyemez.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
umûmîdir, bütün erkeklere şâmildir. Çünkü Resûlullâh (s.a.v.) “İpek elbise
giymek ve altın, ümmetimin erkeklerine haram kılındı.” buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Huzeyfe
b. Yeman'ın şöyle dediği rivayet olunmuştur: “Resûlullâh (s.a.v.) Efendimiz
altın, gümüş kaplardan su ve meşrubat içmekten ve böyle kab içinde yemek
yemekten, ipek ve dibaç elbise giymekten ve ipekli kumaş üzerinde oturmaktan
bizleri nehyetti.” (Buharî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İpek
giymenin erkekler için de helâl olduğunu söyleyen kâfir olur. Şeriat ancak,
kendisinde kaşıntı ve uyuz olanla, düşmanlara karşı savaşan muhariplerin
(zarûreten) ipek giymelerine ruhsat vermiştir. Erkeklerin süs için hangi nev'i
olursa olsun ipek giymeleri bil ittifak haramdır. Yine çoğu ipekten oluşan bir
kumaşı giymeleri de haramdır. Yine erkeklerin yüzük, kolye, kılıç kabzası vs.
şekilde altın kullanmaları haramdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) birinin parmağında bir altın yüzük görür. Adamın elinden yüzüğü
çıkarır ve: “Sizden biri ateş koruna doğru gidiyor ve onu alıp eline koyuyor.”
buyururlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ulemâ,
erkek çocuğa ipek elbise giydirmek ve altın takma hususunda ihtilâf
etmişlerdir. Bazıları cevaz verirken bazıları da Peygamberimiz (s.a.v.)'in
“İşte bu ikisi (ipek ve altın) ümmetimin erkeklerine haram, dişilerine
helâldir” sözünün genel olduğuna bakarak erkek çocuğunun da nehyin kapsamına
girdiğini savunarak haram olduğunu söylemişlerdir. Bu, İmam Ahmed ve daha
başkalarının mezhebidir. Allâh (c.c.)'den tevfik dileriz.</p>

<p><b>(İmâm Zehebî, Büyük Günahlar, 194.s.)</b></p>

<p><b>16 MAYIS 2007</b></p>

<p><b>PEYGAMBER (S.A.V.)’İN HİLMİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) her şeyi Allâh (c.c.) tarafından kendinden önce gelen peygamberlerin
kitablarını mütâlaa etmeden, âlimleri ile oturup sohbet etmeden öğrenmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çünkü
O (s.a.v.), bir ümmî idi. (Okur yazar) değildi. Eskiye ait hiçbir ma‘lûmatı
yoktu. Nihâyet Allâh (c.c.) O (s.a.v.)’in göğsünü açtı. Emrini izhâr etti. O’na
öğretti... O’na okuttu...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
(c.c.), hakkında:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ve
evvelce bilmediklerini sana öğretti. Allâh’ın senin üzerindeki lûtfu inâyeti
pek büyüktür.” (Nisâ s. 113)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
(c.c.)’ün ona olan ihsânını takdir etmekte akıllar çaresiz kaldı. O’ (s.a.v)’e
verilen göz kamaştırıcı vasıfları ta‘rif etmekte diller konuşamaz oldu... (âciz
kaldı).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hilm
(yumuşak huylu olmak), tahammül gücü yettiği halde afvetmek, istenmeyen şeylere
karşı sabretmek vasıflarına gelince: Bu kavramlar arasında farklar vardır.
Meselâ; </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hilm:Tahrik edici sebepler karşısında son derece vakur ve sebatlı olmaktır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tahammül:Acılara ve eziyet verici şeylere karşı kendini zabtedebilme yeteneğidir. Sabır
da bunun gibidir. Anlamları (aşağı yukarı) birbirine yakındır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Affa
gelince: Kişiyi muâheze (azarlama, tenkîd) etmekten vaz geçmektir. İşte Allâh
(c.c.) Peygamberimiz (s.a.v.)’i bütün bunlarla techîz edip (donatıp)
yetiştirmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;“(Habîbim)
sen (güçlüğü değil) kolaylığı (sağlayan yolu) tut. İyiliği emret. Cahillerden
yüz çevir.” (A‘raf s. 199) âyeti bunun canlı
bir delilidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
âyet nazil olduğu zamân, Cebrâîl (a.s.)’a tefsîrini sordu. Cebrâîl (a.s.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Dur, Âlim olan Allâh (c.c.)’e sorayım da sana anlatırım!” diye cevâb verdi.
Gitti, sonra gelip dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Yâ Muhammed (s.a.v.)! Allâh (c.c.) sana seninle ilgisini keseni ziyâret etmeni,
seni mahrum bırakana vermeni, sana karşı zulmedeni bağışlamanı emrediyor. </p>

<p><b>(Kadı
‘Iyâz (rh.a.), Şifâ-i Şerîf, 103-104.s.)</b></p>

<p>&nbsp;</p>

<p><b>17 MAYIS 2007</b></p>

<p><b>HESAP GÜNÜNDEN SAKININ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kimsenin
kimseye bir fayda sağlamayacağı, kimseden karşılık alınmayacağı, kimseye
şefaatin fayda vermeyeceği ve onların yardım görmeyeceği günden sakının.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eğer
iman etmezseniz Kıyamet gününün azabından korkun. O günde hiçbir nefis
diğeriyle ilgili hakları ödeyemez. Hiç bir kimse başkasının günahından dolayı
hesaba çekilmez ve onun azabından hiçbir şeyi defedemez. Ancak kendisinde
başkasının hakkı varsa kendi iyiliklerinden ve sevaplarından alınarak ona
verilir. Nitekim Hadîs-i şerifte: “Kim, namus veya başka bir konuda kardeşine
zulmetmişse, hiçbir dinar veya dirhemin kabul edilmeyeceği gün gelmeden önce,
en kısa zamanda onunla helâlleşsin. Çünkü o günde, yaptığı zulüm miktarı kadar
-eğer iyiliği varsa- kendisinden alınır ve ona verilir. Eğer iyiliği yoksa, o
zaman zulmettiği kişinin kötülüğünden alınarak kendi kötülüğüne eklenir, sonra
da ateşe atılır.” (Buhari) buyurulmuştur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
günde kendisini cehennem azabından kurtaracak bir fidye alınmaz. Zaten fidye
verecek birşey de bulamaz. Âyette fidye insanın kurtarılmasına karşılık olarak
verilmek istendiği için “adl” kelimesiyle ifade edilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Onların
arzularına uyarsan” âyeti, heva ve arzular peşinde gidenlerle bid’atçıların
sohbetlerinin çirkinliğine ve onların söz ve davranışlarına uymanın kötülüğüne
işaret etmektedir. Nitekim Hadis-i şerîfte şöyle buyurulmuştur: “Bir kimse
herhangi bir masiyette (yani Allâh’a karşı isyan ve günah bir işte) hazır
bulunur ve o masiyeti de hoş görmezse, o masiyetten uzakta olan gibidir. Kim de
bir masiyetten uzakta bulunmasına rağmen buna rıza gösterirse, tıpkı orada
hazır bulunanlar gibidir.” (Beyhakî) Aslında selef-i sâlihimiz, boş sözler
konuşan, hevâ ve arzularına uyan kimselerin meclislerinden uzak dururlar ve
onlarla ilişkilerini keserledi. Heva ve istekleri doğrultusunda hareket eden ve
bid’ atçı olanlara uymaktan uzak dururlardı.</p>

<p><b>(İsmail Hakkı Bursevî, </b></p>

<p><b>Rûhu’l-Beyân Tefsîri, 1.c.,232.s.)</b></p>

<p><b>18 MAYIS 2007</b></p>

<p><b>KALBDEN RİYASET SEVGİSİ ÇIKMADIKÇA KUL KÂMİL ÎMÂNA SÂHİB OLAMAZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yahudîler,
riyasetleri elden gider korkusuyle pek çoğu Resûlullah (s.a.v.)’e îman
etmediler. Allâh’ın ahkâmını kendi arzularına göre tebdil ve tağyir edip
kullarını sapdırdılar. Kitabın hoşlarına giden kısmına îmân etdiler,
beğenmedikleri kısmına îmân etmediler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kalbden
riyaset sevgisi çıkmadıkça kul kâmil îmâna sâhib olamaz. Nefsin yedi mezmum
(yerilmiş) sıfatı vardır: Ucub (kendini beğenmek), kibir, riya, gadab, hased,
mal sevgisi, makam mansıb sevgisi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cehennemin
de yedi kapısı vardır. Kim bu yedi kötü sıfatdan kurtulursa kendisinden
cehenneme açılan yedi kapıyı kapatmış ve cennete girmiş olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh’ın
Resûlü (s.a.v.) şöyle buyurmuşlardır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Yetimin işlerini üzerine alan kimse ile ben, cennette bu iki parmak gibiyiz.”
(s.a.v.) Efendimiz bu sözleri söylerken; orta parmağıyla şahâdet parmağına
işaret etmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Câhiliyye
devrinde Arablar, şehâdet parmağıyla sövdüklerinden buna (söven parmak
manasına) sebbâbe denmiştir. Ancak İslâm bu ismi hoş karşılamadığından ona
müşîre: (İşaret parmağı) demiştir. Zira onunla müslümanlar (namazda) Allâh’ın
birliğine işaret ediyorlar. Resûlullâh (s.a.v.)’in işaret parmağı, orta
parmağından daha uzundur. Orta parmağın sağındaki Bınsır adındaki parmağı ise
orta parmağından kısadır. Efendimiz (s.a.v.) bu üç parmağına işaret ederek,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ben,
Ebû Bekir ve Ömer kıyamet gününde böylece haşredileceğiz.” buyurmuştur. Allâh
Resûlü (s.a.v.)’in parmaklarının durumunu bilmeyen kimse, bu hadisin te’vilini,
bunların birbirine bitişik ve yakın olmasına hamletmişlerdir. Halbuki bu uzak
bir ma‘nâdır. Zira Resûller, nebîler, sıddıkler, şehîdler ve sâlihlerin mertebe
ve dereceleri birbirinden çok farklı ve değişiktir.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Bakara Sûresi Tefsiri, 146-159.s.</b></p>

<p><b>19 MAYIS 2007</b></p>

<p><b>SİLSİLE-İ ÂLİYYE’NİN BEŞİNCİ POSTNÎŞÎNİ HZ. BEYAZİD-İ BİSTAMÎ (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
ondan razı olsun..</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bayezid
onun künyesidir. Esas adı Tayfur. Babasının adı İsa.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hicrî
ikinci, Milâdî dokuzuncu asırda yaşamıştır. Derdi ki: “Allâh'ım, bu kulları,
onlardan bir gayret olmadan yarattın. Onların arzusu olmadan, boyunlarına bir
emanet yükü vurdun. Bu halleriyle, onlara yardım etmezsen, kim yardım edecek?.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün,
kendisinden farz ve sünnetin tarifini istediler. Şöyle cevap verdi: “Sünnet,
dünyayı tamamen terk etmektir. Farz ise, Mevlâ ile sohbettir.” Sonra biraz daha
açıkladı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Çünkü
Peygamber (s.a.v.) Efendimizin bütün sünneti; dünyayı kalbe sokmamaya delâlet
eder. Farzların bir emirler külliyesi olan Kitaba gelince; o da, Mevlâ ile
sohbete çağırır. Çünkü ondaki kelâm; şanı yüce Allâh'ın sıfatlarından, kelâm
sıfatının tecellisidir.” Derdi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Nimetler,
insanda devamlıdır. Onlara yapılacak şükür de ezelî ve ebedî bir vasıf
taşımalıdır.” Birgün biri geldi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsan
ne zaman tevazu‘ halini bulabilir? şeklinde sordu. Şu cevabı verdi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Nefsine
ne bir hal, ne de bir makam tanıyacak ve halk içinde kendisinden daha hakir
kimse olacağını aklına getirmeyecek.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün,
Bistam âlimlerinden biri, Bayezid'in yanına geldi ve:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yâ
Bayezid! Bu ilim sana nereden, kimden vergi? dedi. Şu cevabı aldı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh'tan.
Allâh'ın nimeti. O’nun zatından. İzahı gayet kolay. Peygamber (s.a.v.)
Efendimizin şu Hadîs-i şerifini, tam ma‘nâsıyla okursan, anlarsın:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
kimse bildiğiyle amel ederse; Cenâb-ı Hakk ona, bilmediğini ihsan eyler.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
gelen âlim, bu cevap karşısında sustu.</p>

<p><b>(İmam-ı Şa'rânî (rh.a.), Tabakâtü'l-kübrâ, 250-253.s.)</b></p>

<p><b>&nbsp;</b></p>

<p><b>20 MAYIS 2007</b></p>

<p><b>HAYVAN VEYA VASITAYA BİNMİŞ            OLARAK FARZ NAMAZIN KILINIŞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
hayvana binen ve kendisine veya malına zarar geleceğinden veya kafileden ayrı
kalmasıyla kendisine bir zararın erişmesinden korktuğu için bineğinden inmeğe
imkân bulamayan veya ondan inecek olsa ona tekrar binmek için dönmesi mümkün
olmayacak bir vaziyette ve benzeri halde olan kimse bu hallerde hayvan üzerinde
kendisine yönelmek mümkün olan herhangi bir cihete yönelerek namaz kılar.
Yapmaya gücü yetmediği namaz erkânı ondan sakıt olur. İadesi de gerekmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kudret
ve emniyet olduğunda, hayvan üzerinde farz namaz kılınırsa, bu namaz sahîh
olmaz, ancak yerde kılarken olduğu gibi hayvan üzerinde şartlarını ve erkânını
îfâ ederek kâmil bir namaz kıldığı zaman sahîh olur. O kimsenin hayvan üzerinde
tam bir namaz kılmaya imkânı olduğu zaman hayvan bu esnada yürüse bile namaz
sahîh olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Özürlü
olmanın dışında; binek hayvanı üzerinde, ister binek hayvanı yürürken olsun
ister durduğu halde olsun namazı tam olarak kılsa bile, onun üzerinde farz
namazı sahih olmaz. Ancak hayvan dururken ve üzerindeki yük için yere çakılı
iki ağaç olursa hayvanın üzerindeki bu yük üzerinde kıldığı zaman sahîh olur.
özürlü kimse bu kudreti ölçüsünde namazını kılar. Fakat îmâ ile kılar. Çünkü
îmâ mazur kimsenin farzıdır. Binek hayvanını durdurmaya kudreti yettiğinde
hayvan yürürken onun üzerinde namaz kılması sahîh olmaz. Vacib bütün
nevileriyle farz misillidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gemide
farz veya nafile namaz kılmak isteyen kimse üzerine, kıbleye dönmeye kadir
olduğu zaman oraya dönmesi lazım gelir. Kıble cihetinden başka bir yöne kılması
caiz olmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hattâ
o namaz kılarken gemi çevrilse gemi çevrildiği sırada onun kıble cihetine
çevrilmesi vâcib olur. Kıbleye dönmekten âciz kalsa kadir olduğu cihete doğru
namaz kılar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aciz
kaldığı zaman secde etmek de ondan sakıt olur. Bunların hepsinin mahalli,
geminin veya lokomotifin tam bir namaz kılınacak yere vasıl olmadan önce,
vaktin çıkacağından korktuğu zamandır. Böylece ona namazın iadesi lâzım gelmez.
Kara taşıtlarından buharla işleyen tren de gemi gibidir.</p>

<p><b>(Şeyh Abdurrahman el-Cezîrî,</b></p>

<p><b>Dört Mezhebin Fıkıh Kitabı, 1.c., 228.s.)</b></p>

<p><b>&nbsp;</b></p>

<p><b>&nbsp;</b></p>

<p><b>21 MAYIS 2007</b></p>

<p><b>PEYGAMBER (S.A.V.) EFENDİMİZİN        HASTALARI VE SAKATLARI İYİLEŞTİRMESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bize,
Ebü’l-Hasan, Ebû İshak el-Habbal, Ebû Muhammed b. en-Nehhas, Ebü’l-Verd
el-Berkî, İbn-i Hişam, Ziyad el-Bekâî, Muhammed b. İshak, İbn-i Şihâb, Asım b.
Ömer b. Katâde (rh.a.e.), Uhud kıssasını uzunca anlatan bir topluluktan Sa‘d b.
Ebî Vakkas (r.a.)’in şöyle dediğini nakletmişlerdir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
(s.a.v.) bana okunun ucuna demir takmam için ok veriyordu ve “Onu at yâ Sa‘d”
diyordu. Resûlullâh (s.a.v.) o gün yayından oku atınca kırıldı ve Nu‘man oğlu
Katâde’nin gözüne isabet etti. Gözü çıkıp yanağına doğru sarktı. Bunun üzerine
Peygamberimiz (s.a.v.) onu yerine iade etti. (Eskisinden) daha güzel bir göz
haline geldi.” Katâde’nin kıssasını, Âsım b. Ömer b. Katâde, Yezid b. Iyaz b.
Ömer b. Katâde rivâyet etmiştir .</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Saîd el-Hudrî (r.a.) Katâde’den rivâyet etmiştir: “Kared (gazvesi) günü
yüzündeki ok yarasına mübârek tükürüğünü sürmüştür.” Dedi ki: “Ondan sonra yara
azmadı ve iltihaplanmadı.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Osman
b. Huneyf’den Nesâî rivâyet etmiştir: Bir a‘mâ dedi ki: - Ey Allâh’ın Resûlü
(s.a.v.), Allâh (c.c.)’e duâ et de gözümü açsın! Ona dedi ki: - Haydi git,
abdest al, iki rek‘at namâz kıl ve sonra şöyle duâ et: (Allâhım ben senden,
rahmet Peygamberi olan Muhammed (s.a.v.)’in hatırı için diliyorum ve sana
yöneliyorum. Ey Muhammed (s.a.v.), seninle Rabbine gözümü açması için
varıyorum! Allâhım, onu (bu husûsta) bana şefaatçi kıl!) Adam gözleri açılmış
bir halde döndü.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Mulaib el-Esinne (adında) bir zâta sudan doymamak hastalığı gelip çatmıştı.
Peygamberimiz (s.a.v.)’e haber saldı. Peygamberimiz (s.a.v.) bunun üzerine
eline yerden bir avuç toprak aldı üzerine okudu ve gönderdiği adama verdi. Adam
kendisi ile alay edildiğini zannederek hayret içinde onu aldı ve götürdü. Hasta
bir kenarda duruyordu. Resûlullâh (s.a.v.)’in gönderdiği şeyi içti ve anında
Allâh (c.c.) şifâ verdi.</p>

<p><b>(Kadı ‘Iyâz (rh.a.), Şifâ-i Şerîf, 319-321.s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>22 MAYIS 2007</b></p>

<p><b>RESÛLULLAH (S.A.V.) OLMADAN</b></p>

<p><b>KUR’AN ANLAŞILMAZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Beyhakî (r.a.) kendi senedi ile Şebib bin Ebî Feddaleti’l Mekkî'den nakletti
ki: İmran bin Hüseyin (r.a.) şefaati anlattı. Toplulukdan biri dedi ki: “Ey Ebâ
Nüceyd! Muhakkak siz bize hadisler naklediyorsunuz, ama biz onların aslını
Kur‘an'da bulamıyoruz.” İmran (r.a.) sinirlenerek o kişiye dedi ki: “Sen
Kur‘an’ı okudun mu?” O kişi “Evet okudum” dedi. İmran (r.a.) dedi ki “Sen sabah
namazının iki, öğle, ikindi ve yatsı namazının dört ve akşam namazının üç rekat
olduğunu Kur‘an’da buldun mu?” Adam dedi ki; “Hayır, bulamadım.” İmran (r.a.)
dedi ki; “Öyleyse bunları kimden aldınız? Biz bunları Resûlullâh (s.a.v.)'den,
siz de bizlerden aldınız. Hem siz Kur‘an’da, her kırk koyundan bir tanesinin
zekât olarak verileceğini ve böylece belirli bir sayıda şu kadar deve, belirli
miktarda şu kadar dirhem zekatın verileceğini ve daha nice amellerin haberini
buldunuz mu?” Adam, dedi ki: “Hayır bulamadık.” İmran (r.a.): “O halde bunları
kimden aldınız? Biz bunları Resûlullâh (s.a.v.)'den. Siz de bizlerden aldınız.
Hem siz Kur’an’da; (Kâbe’yi) tavaf etmeği ve orada sa'y tavafının (yedi şavt)
olduğunu ve Makam-ı İbrahim'in arkasında iki rek'at namaz kılındığını buldunuz
mu? Ve siz Kur’an’da: Sürgün ve uzaklaştırma cezâsının olduğuna, şigâr
evliliğinin yasaklandığına dair bir haber buldunuz mu?. Hele siz Allâhü
Te‘âlânın şu buyruğunu da işitmediniz mi? </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûl
(s.a.v.) size neyi verdiyse onu alınız ve sizi neden yasakladıysa ondan da
kaçınınız.” (Haşr s. 7)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhakkak
biz bunların haberini Resûlullâh (s.a.v.)’-den aldığımız zaman, sizler hayatta
değildiniz, bunun için de haberiniz yoktu.”</p>

<p><b>(İmam-ı Suyutî, Akidede Sünnetin Yeri, 11-12.s.)</b></p>

<p>&nbsp;</p>

<p><b>23 MAYIS 2007</b></p>

<p><b>RESÛLULLÂH (S.A.V.)’İ SEVMENİN ALÂMETLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)’i sevmekte sadık olan kimse, Resûlullâh (s.a.v.)'i sevdiğini kendinde
gösterendir. Bunun birinci alâmet ve işareti; Resûlullâh (s.a.v.)'e uymak, O
(s.a.v.)’in sünnetini işlemek, söz ve fiillerine tabi olmak, emirlerini yerine
getirmek, yasaklarından kaçınmak, güçlük içinde olsun, kolaylık halinde olsun,
kızmış halinde olsun, kızmamış halinde olsun O (s.a.v.)’in edepleriyle
edeplenmektir. Bunun şahidi ise Allâhü Te‘âlânın şu sözüdür: Habîbim de ki:“-Eğer siz Allâh'ı seviyorsanız, hemen bana uyun ki, Allâh da sizi sevsin ve
günahlarınızı bağışlasın. Zira Allâh çok bağışlayıcı, çok merhamet edicidir. (Âl-i İmran s. 31)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkinci
delil ve şâhidi; Resûlullâh (s.a.v.)'in emirlerini ve (yapılması için) teşvik
ettiği hususları kendi nefsinin hevâsına ve şehevî isteklerine uymasına tercih
etmesidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Üçüncü
şâhidi ise; Allâh'ın rızasını, kulların kızmasına tercih etmektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.)’i sevmenin alâmetlerinden dördüncüsü; O (s.a.v.)’i çok hatırlamaktır.
Çünkü kim bir şeyi severse onu çok anar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)'i sevmenin alâmetlerinden beşincisi; O (s.a.v.)’e ulaşmağı, kavuşmağı
çok arzulamaktır. Çünkü her seven sevdiğine kavuşmağı ister.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)'i sevmenin altıncı alâmeti; O (s.a.v.)’i çok anmakla beraber, O
(s.a.v.)’e çok ta'zim ve hürmet etmek, O (s.a.v.)’i zikrederken, huşu, hudu
içinde bulunmak, O (s.a.v.)’in ismini işittiğinde içi sızlamaktır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)'i sevmenin alâmetlerinden yedincisi; Resûlullâh (s.a.v.)'in sevdiği
kimseyi, ehl-i beytinden olan kimseleri, ensar ve muhacirden O (s.a.v.)’in
ashabını sevenleri sevmek ve onlara düşmanlık yapanlara düşman olmak, onlara
buğz edenlere buğzetmektir. Bir kimseyi seven, onun sevdiğini de sever.
Peygamberimiz (s.a.v.)'in bütün sevdiklerini sevmek, sevmediklerini de sevmemek
şarttır. Hatta mubah olan ve canın çektiği hususlarda da böyle olmalıdır.</p>

<p><b>(Kadı
‘Iyaz (rh.a.), Şifâ-i Şerîf, 406.s.)</b></p>

<p><b>&nbsp;</b></p>

<p><b>24 MAYIS 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sâlih
dostların birbirlerine olan yardımlarının Kıyâmet günü de devâm edeceğinin
tefsîrde beyân edildiğini sohbetlerinde sık sık anlatırlardı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kıyâmet
günü hesâba çekilen bir kulun seyyiâtı hasenâtına denk geliyor. Meselâ, 1000
seyyiesi varsa 1000 de hasenesi var. Cenâb-ı Hakk azze ve celle hazretleri o
kuluna anne babana git bir hasene iste, verirlerse bana getir seni cennete
dâhil edeyim diye buyuruyor. O kul Mahşer gününün o sıkıntılı anında Allâh’ın
lûtfu ile anne ve babasını bulup durumunu onlara anlatıyor. Onlar da evlâdım
bugünkü günde biz kendimizi kurtaramadık ki sana bir faydamız olsun; sana bir
şey veremeyiz diyorlar. O eli boş olarak, mahzûn bir hâlde Hakk’ın huzûruna
varıyor. Annem babam bana bir şey vermediler yâ Rabbi diye durumu arz ediyor.
Bunun üzerine Hakk te‘âlâ ve tekaddes hazretleri o kuluna: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Senin
dünya hayatında benim rızam için sevdiğin bir dostun yok mu idi?” diye soruyor.
Cenâb-ı Hakk kulunun o anda hatırına getiriyor ve evet yâ Rabbi, filân kulun
ile biz dünya hayatında senin rızân için sevişirdik diyor. Allâh (c.c.)’un
lûtfu ile o dostunu bulup durumunu ona anlatıyor. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kardeşi
cevâben diyor ki: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Ey
kardeşim ne kadar hasene istersen alabilirsin. Ben kendimi kurtaramadım, bâri
sen kendini kurtar” diyor. Hesâb veren kul, Cenâb-ı Hakk’ın huzûruna sevinçle
geliyor ve durumu arz ediyor. Bunun üzerine Sübhân olan Rabbimiz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Yâ
öyle mi; o böyle bir ızdırâblı gününde kardeşine acıyarak hasene veriyor; bense
Cevvâdü Kerîmim, Erhâmü’r-Rahimînim, her ikinizi de affettim” buyuruyor. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne
büyük tebşîrât-ı ilâhî. El-hamdü li’llâhi rabbî’l-‘âlemîn. Allâh (c.c.)
cümlemize rızâsı için sevişmeyi nasîb etsin (Âmîn).</p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>25 MAYIS 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlk,
orta ve lise tahsîlini Adana’da tamamlayan Hz. Sâmî (k.s.) yüksek tahsîlini
İstanbul’da yaparlar. Hukuk Fakültesi’ni birincilikle bitiren Hz. Sâmî (k.s.)
bu arada bir müddet Gümüşhâneli Dergâhı’na devâm ederler. Bu sırada Bâyezıd
dersiâmlarından Rüşdü Efendi (Eski Beşiktaş müftüsü Merhûm Fuat Çamdibi Hocanın
babası): “Sâmî Evlâdım, gel seni Şeyhülmeşâyih Es‘âd Erbilî Hazretlerine
götüreyim.” der. Bu teklifi kabûl eden Efendi Hazretleri Rüşdü Efendi ile
berâber Kelâmî Dergâhı’na giderler. Bu ilk karşılaşmanın devâmını kendileri
şöyle anlatıyorlar: “Üstâdımızın huzûruna varıp ellerini öptük. Rüşdü Efendi
Hoca: -Üstâdım bu getirdiğim genç Gümüşhâneli Ahmed Ziyâeddin Efendi’nin
evlâdlarından Adanalı Sâmî Efendi- deyince; birden Üstâdımız Es‘âd Efendi
Hazretleri: “Hayır! O bizim evlâdımız” buyurdular. Ve orada devâm ettiğim
evrâdın ne olduğunu sordular. Günde beşbin zikrullâh, bir cüz Kur’ân-ı kerîm
tilâveti, Delâil-i Hayrât diye cevâb verdim. -Evlâdım hastalık nerede ise
tedâviye oradan başlamak lâzım, bu yüzden şimdilik bunları terk edip kalbî
zikre başlayacaksın buyurdular ve Fakîre inâbe verdiler.” Akarsu deryâya
kavuşmuş; su mecrâını bulmuştu. Cenâb-ı Hakk’ın lûtfu inâyeti ile Hz. Sâmî
Efendimiz bir kaç ayda seyr u sülûkunu ikmâl buyurdular. Daha önce iki yıl
devâm edilen dergâhta olmayan tecellî burada bir kaç ayda olmuştu el-hamdü
li’llâh. Kısa sürede icâzet ve mutlak hilâfet alan Efendimiz Hazretleri
mürşid-i kâmilin görevine âid şu kıssaları naklediyorlar: “Gençliğimde dergâha
devâm ediyordum. Orada vazîfesi müntesiblerin ayakkabılarının tozunu almak olan
bir dervîş vardı. Bir gün onun elindeki bezi aldım, pertavsızın altına tutarak
bir müddet güneşin altında tuttum. Güneşin harâretinin pertavsız vasıtasiyle
bezin üzerine teksîf edilmesi ile bez tutuştu ve yanmağa başladı. Dervîş
hayretler içinde kaldı. İşte mürşid-i kâmil, iki cihânın Serveri ve Rahmet
Güneşi Nebî salla’llâhu ‘aleyhi ve sellem Efendimizden aldığı nûru
müntesiblerden müsâid kimselerin kalblerine teksîf edip, o nûr-ı Muhammedî (s.a.v.)
ile kalbleri diriltip kemâle erdiren kişidir, bi-izni’llâh. Mürşid-i kâmil
çobana benzer; çoban dağda koyunları otlatırken bacağı kırılanı orada bırakır
mı? Sırtına atıp ağıla kadar getirir. Mürşid-i kâmil de hiç bir evlâdını
bırakmaz ve terk etmez bi-izni’llâh.</p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>26 MAYIS 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mürşid-i
kâmilini bulan ve Zât-ı ‘Âlîlerinin onun ifâdesi ile “Eyyâm-ı şebâbını şerîat-ı
mutahhare ve tarîkat-ı ‘âliyye hizmetinde” geçiren Hz. Sâmî Efendimiz ma‘nevî
mertebeleri hızla aşıyorlardı. Bu yolda kendi ifâdeleri ile ihlâs ve tam
teslîmiyet şarttı. Ölünün yıkayıcısına teslîmiyeti gibi mürid de mürşidine
teslîm olmalıydı ki bi-izni’llâh neticeye ulaşsın. Kendileri anlatıyorlar:“Allâme Taftadânî hazretlerinin talebelerinden biri bir şeyhe intisâb etmiş. Bu
talebeden hocasının huzûrunda hikmetli kelâmlar sâdır olmuş. Hocası: “-Evlâdım,
bunları ben sana öğretmedim; sen bunları nereden öğrendin?” diye soruyor.
Talebe: “-Efendim ben bir şeyhe intisâb ettim; zikir çekiyorum, doğuş oluyor ve
böylece hikmetli konuşuyorum.” diyor. Bunun üzerine ‘Allâme Taftadânî
hazretleri: “Oğlum beni de şeyhine götür”; diyor. Kendileri de aynı şeyhe
intisâb ediyorlar. Fakat ya teslîmiyet yok veyâ nasîbi yok aynı tecelliyâtlar
kendilerinde zuhûr etmiyor, aynı istifâde olmuyor. Sâmî Efendimiz Hazretlerinin
bu anlattığı kıssadan çıkan hükme göre nasîbi olan müstaid kişiler mürşid-i
kâmili bulup ona tam olarak teslîm olurlarsa bi-izni’llâh neticeye ulaşır,
ma‘nevî mertebelerde hızla ilerleyerek kemâle ererler. Bunların hepsi
kendilerinde bi-izni’llâh mevcûd olan Hz. Sâmî (k.s.) kısa zamânda icâzet
alırlar irşâdla görevlendirilirler. Kelâmî Dergâhı’ndaki hizmet günlerine âid
Adapazarlı Pehlivân Efendi şu hâtırayı anlatır: “Adapazarı’ndan on arkadaşımla
berâber Es‘ad Efendi Hazretlerinin ziyâretlerine gittik. Sohbet esnâsında tekkeye
dâhil olmuştuk. İçerisi kalabalık olduğundan dışarıda oturuyor, Es‘ad Efendi
Hazretlerinin kendilerini göremiyor, sâdece seslerini işitiyorduk. İlk def‘a
sohbetlerine gelmenin heyecânı içindeydik. Sohbet sırasında ihvân arasında genç
bir zât dolaşıp hizmet ediyordu. “Bu Genç orada dolaşmasa o zamân dikkatimiz
dağılmaz, daha çok istifâde ederdik.” diye içimden geçirdim. Sohbet biter
bitmez Es‘ad Efendi Hazretleri: “-Adapazarlı Pehlivân Efendi ve on arkadaşı
buraya gelsin!” dediler. Hâlbuki bizi hiç tanımıyorlar ve geldiğimizi de
görmemişlerdi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Sâmî
evlâdımız hakkında sû-i zan ettiniz, helâllık alın.” buyurdular. Afvımızı taleb
edip böylece bu iki Zâtı ve aralarındaki derûnî muhabbet ve bağı öğrenmiş
olduk. El-hamdü li’llâh.</p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>27 MAYIS 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Üstâdına
olan bu muhabbet ve bağlılığını dâimâ arttırarak devâm ettiren Hz. Sâmî
Efendimiz bütün gün ve gecelerini hizmet yolunda geçirdiler. Dergâhın
temizliğinden ihvânın her türlü hizmetlerine varıncaya kadar her an Sâmî
Efendimiz, yatalak hasta olan ihvânın da her türlü hizmetlerini seve seve
yaparlardı. Hz. Es‘âd Erbilî Efendimizin: “Mâ‘nen bizimle aynı mertebededir,
lâkin bu vazîfe bize verildi” diye tarif ettikleri Hüseyin Efendi Hazretleri
yatalak olunca: “Bu Zâtın hizmeti için kim tâlib olur?” diye ihvâna sorarlar.
Hemen Sâmî Efendimiz o Zâtın hizmetlerine koşarlar. Def‘i hâcetleri dâhil her
hizmetlerini uzun müddet seve seve görürler. Nihâyet bu hizmetleri sonunda
Hüseyin Efendi Hazretleri: “-Evlâdım, Cenâb-ı Hakk’a niyâz ediyorum; Allâh
‘azîmüşşân bize ihsân ettiklerini fazlası ile sana ihsân etsin!” diye duâ
buyururlar. Dünya hayatını Nebî-yi Ekrem (s.a.v.) Efendimizin buyurdukları
gibi: “Benimle dünyanın misâli ağaç altında bir mikdâr dinlendikten sonra
yoluna devâm eden yolcunun hâline benzer” diye ana rahmi ile kabir arasında bir
sefer olarak görürdü; Hz. Sâmî Efendimiz. Ve bunu uzun bir ömürde her an tatbîk
ettiler. “Bir yabancı âlim, fakire kendilerinin hâl ve kelâmlarından sordular.
O anda hâtırıma gelen şu hâllerini anlattım: Resûl-i Ekrem (s.a.v.) Efendimiz:“-Seferden döndüğünüzde hanımlarınızın yanına haber vermeden girmeyiniz.”
buyuruyorlar. Hz. Sâmî (k.s.) hayatı bir sefer olarak gördüğü için her yerinden
kalkmalarını bir sefer kabûl ediyorlardı. Abdest almak için her lavaboya
gidişlerinde yol zevcelerinin odasından geçiyordu. Yarım asırdan fazla süren
evlilik hayatlarında bıkmadan, usanmadan, seve seve her def‘asında zevcelerini
haberdâr ederlerdi. O’nun “Efendi buyur!” diye sesini duyunca odaya girer ve
diğer tarafa geçerlerdi. Bu hâl altmış küsur yıl günde en az on def‘a devâm
etti” deyince yabancı ‘âlim ayağa kalkarak: “-Bu zât Sâhibü’z-zamân’dır. Onun
dışında hiç bir velî sünnet-i seniyyeyi bu kadar derin ve ihâtalı anlayıp
tatbîk edemez, ancak o yapabilir” dedi. El-hamdü li’llâhi rabbi’l-‘âlemîn.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>&nbsp;</b></p>

<p><b>&nbsp;</b></p>

<p><b>28 MAYIS 2007</b></p>

<p><b>HZ. MAHMÛD SÂMÎ RAMAZÂNOĞLU (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hayatının
tek gâyesi Resûl-i Ekrem (s.a.v.) Efendimiz Hazretlerinin sünnetine uymak ve
onu ihyâ etmek olan Hz. Sâmî Efendimiz; daha önceki kitâplarda: “Kılıcı boynunda
asılı Peygamber” olarak ta‘rîf edilen (s.a.v.) Efendimize bu husûsta da ittibâ
edip gazâya iştirâk ederek “Gâzî” olmuşlardı. Bu husûsu kendileri şöyle
anlatıyorlardı: “-Birinci Cihân harbinde Osmânlı ordusunda levâzım subayı
olarak vazîfe gördüm. Alayımız Edirne’de vazîfe görüyordu. Açlık ve kıtlık son
derece şiddetli idi. Askerlerimizin uzun süre yiyecek bulamadıkları oluyordu.
Bu yüzden askerler ellerinin yetiştiği yere kadar kavak ağaçlarının kabuklarını
yolarak onları çiğniyorlar ve böylece açlıklarını bir nebze olsun gidermeğe
çalışıyorlardı. Hz. Ebû Bekir Es-Sıddîk (r.a.) Efendimizin: “Cihâdı terk eden
millet zillete düçâr olur.” sözünü bütün talebelerine ezberleten Hz. Sâmî
(k.s.) Cenâb-ı Hakk’ın: “Niçin yapamadığınızı söylüyorsunuz?” Kavl-i şerîfini
de bize kendileri yaşayarak öğretiyorlardı. Yaşayarak, tatbîk ederek bize
cihâdı öğretiyorlardı. Harbe iştirâk ederek Gâzî olmuşlar, ve ömürleri boyunca
İslâm için kılıç sallama arzusu ile yaşamışlardı. Mübârek ömürleri doksanı
bulduğunda dahî sohbetlerinde Uhud harbinde Amr ibn-i Sâbit (r.a.)’in müslüman
oluşunu anlatırken; onun lâkabını: “Asram lâkabı ile mülakkab; keskin kılıç
saldırıcı, diye ta‘rîf ederken oldukları yerde dizleri üzerine doğrularak
ellerini havaya kaldırarak elindeki kılıcı ile derhâl düşman üzerine
saldıracakmış gibi olan hâlleri ancak görülmekle anlaşılabilirdi. Yaşıyor;ondan sonra anlatıyorlar; anlatırken de o hâli aynen yaşıyorlardı. Hayatı
cihâddı Hz. Sâmî Efendimizin. Ömür boyu cihâd. Ve bu cihâdı elinde silâhı
gazâda da yaşamış ve Gâzî olmuşdu Hz. Sâmî (k.s.).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
nefe‘ana’llâhü te‘âlâ bi şefâatihi, Allâh (c.c.) cümlemizi O’nun muhabbetini
hakkı ile yaşayıp öylece haşrolanlardan eylesin (Âmîn). Bi hurmeti seyyidi’l-
enbiyâ-i ve’l- mürselîn salla’llâhu te‘âlâ ‘aleyhi vesellem.</p>

<p>&nbsp;</p>

<p><b>29 MAYIS 2007</b></p>

<p><b>FATİH SULTAN MEHMED HÂN -1</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sultân
Mehmed hân, târihin en büyük hükümdarıdır. Kiros’tan, Büyük İskender’den,
Sezar’dan, bir kelimeyle, gelmiş geçmiş bütün hükümdarlardan büyüktür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İstanbul’un
fethi, İkinci Mehmed’in şahsî bir eseridir. Osmânlı devletinin tabiî
gelişmesinin bir netîcesi olarak kabûl edilemez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Balistikteki
keşifleri, matematikteki dehâsı, dînî ilimleri çok iyi bilmesi, Arabça ve
Farsça’ya vukûfundan başka Yunanca, Sırpça, İtalyanca ve daha bir iki dili iyi
anlaması, Fâtih Sultân Mehmed hânı, Osmânlı târihinin en büyük hükümdârı, en
büyük askeri, en büyük devlet ve siyâset adamı, en bilgin devlet başkanı olarak
kabûl ettirmeye bizi zorlar. Bir çok târihçiye göre de Türkler’in tarih boyunca
yetiştirdiği en büyük şahsiyettir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Yılmaz
Öztuna, Büyük Türkiye Târihi)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
Resûlü (s.a.v.); “O, ne güzel kumandandır” dediği için dost düşman, Sultân
Fâtih’in, târihin en büyük hükümdârı olduğunu tasdîk etmek mecbûriyetinde
kalıyor.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çok
merhametli ve müsamahalıydı. Kendisine elli gün mukavemet eden, birçok
müslümanın şehid edilmesine sebeb olan İstanbul şehri ve onun sakinleri
hakkında gösterdiği merhamet, aklın alamayacağı genişliktedir. Hâlbuki o devir
Avrupa'sında muzaffer bir kumandan, zapt ettiği şehrin halkına görülmedik zulüm
ve işkence yapmakta kendini haklı görürdü. Fâtih vicdan hürriyetine büyük
kıymet verirdi. İstanbul'a girdiği vakit ayaklarına kapanan İstanbul patriğini
yerden kaldırmakla âlicenaplığını gösteren cihângîr, şu sözlerle patriği
tesellî etti: “Ayağa kalkınız. Ben Sultan Mehmed, hepinize söylüyorum ki: Şu
andan itibâren artık ne hayâtınız, ne de hürriyetiniz husûsunda gazâb-ı
şahanemden korkmayınız!”</p>

<p><b>(Yeni
Rehber Ansiklopedisi, 7.c. 128.s.)</b></p>

<p>&nbsp;</p>

<p><b>30 MAYIS 2007</b></p>

<p><b>FATİH SULTAN MEHMED HÂN -2</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fâtih
Sultan Mehmed Hân, soğukkanlı ve cesurdu. Bu özelliğinin en güzel misâlini,
Belgrad muhâsarası sırasında, askerin gevşediğini gördüğü zaman önlerine geçip
düşman hatlarına girerek gösterdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Askeri
ve siyasi sahada eşsiz bir deha idi. Otuz senelik saltanat devresinde
düzenlediği küçük, büyük seferler, memleketin coğrafî işbirliğini sağlamaya
dayanır. Bu gayeye ulaşmak için de at geçmez kayalıklardan, geçit vermez
nehirlerden geçerek; durup dinlenmeden, kış yaz demeden savaştı. Kumandanlığı
ile diplomatlığı dâima berâber hareket ederdi. Hangi devlet üzerine sefer
düzenleyecekse, o devletin iç ve dış münâsebetlerini, zaaflarını, kuvvetini,
diğer devletlerle olan münâsebetlerini en ince noktasına kadar tetkik eder ve
sefere hasmının en zayıf ve kendisinin en kuvvetli zamanında çıkardı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Câsuslar
bulundurduğu gibi, Avrupalı devletlerin Osmanlılarla ilgili hareketleri
müzâkere eden bütün meclislerinde geniş bir haber alma teşkilâtına da sahipti.
Almanya'da yerlilerden elde edilmiş câsusları da vardı. İtalya ise, son derece
gizli ve daimî bir Türk haber alma servisiyle örülüydü. Fâtih'in, bu teşkilâtı
sayesinde düşmanlarından günü gününe haberi olur, hareketlerini değerlendirerek
tedbirler alırdı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Osmanlı
donanmasının tekâmül etmiş şekilde kurucusu Fâtih'tir. Topçuluğa gerekli
ehemmiyeti veren ilk pâdişâhtır. Fâtih'ten önce, top, bütün dünyâda, daha çok
sesi ile düşmanı ürkütmek için kullanılırdı. Büyük kaleleri yerle bir
edebileceği ve meydan muharebelerinde rol oynayacağı hiç düşünülmemişti. Fâtih,
bütün bunları akıl ederek, o târihe kadar görülmeyen sayı ve çapta top
yapılmasına yöneldi. Topların balistik ve mukavemet hesaplarını kendisi yaptı.</p>

<p><b>(Yeni Rehber Ansiklopedisi, 7.c. 129.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>31 MAYIS 2007</b></p>

<p><b>HZ. MUHAMMED (S.A.V.)’İN HAVFİ </b></p>

<p><b>(ALLÂH’TAN KORKMASI), İTÂATİ VE İBÂDETİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) şöyle buyuruyorlar: “Şüphesiz sizin görmediklerinizi ben görüyorum.
Duymadıklarınızı da duyuyorum. Gök çatırdadı. Nasıl çatırdamasın ki, dört
parmaklık boş yer yoktur! Melekler alınlarını koymuş (hepsi birden) secde
etmektedirler. Vallâhi eğer benim bildiğimi bilseydiniz, az güler, çok
ağlardınız! Yataklarda kadınlarla zevk yapmazdınız! Yollara düşüp avazınız
çıktığı kadar yüksek sesle Allâh'a yalvarırdınız.” (Tirmizî)
</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muğîre
(r.a.)'den rivayet edilen Hadis-i şerîfte ise şöyle geçmektedir: “Resûlullâh
(s.a.v.), (mübarek) ayakları şişinceye kadar namaz kıldı.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Senin gelmiş geçmiş tüm günahların afvedildiği halde neden bu kadar kendine
zahmet veriyorsun! denildiğinde: “Ben Allâh'ın en çok şükreden kulu olmayayım
mı?” diye karşılık verdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
(s.a.v.)’in ameli, devamlı idi. Onun yapabildiğini hanginiz yapabilir? Allâh
Resûlü devamlı hüzünlü ve düşünceli idi. O'nun rahatı yoktu (hiç)!” (Tirmizî) “Bazen öylesine oruç tutardı ki, bir daha
orucunu açmayacağını zannederdik. Bazen de iftar ederdi ve biz oruç (Nafile
oruç) tutmadığını sanırdık.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ali
(r.a.)'den: Resûlullâh (s.a.v.)’den takip ettiği usûlü sordum; şöyle
buyurdular: “Marifet sermayem, akıl dînimin aslı, sevgi temelim, iştiyak
merkebim, zikrullâh yoldaşım, güvenç bitmeyen hazinem, hüzün arkadaşım, ilim
silâhım, sabır elbisem, rıza ganimetim, acz iftiharım, zühd sanatım, yakîn
gücüm, sadakat şefî‘im, itaat hasbim (yetindiğim şey), cihad ahlâkım'dır. Göz
aydınlığıma gelince (o da) şüphe yok ki namazdır!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Diğer
bir Hadis-i şerîfte ise: “Semere-i Füâdım onun zikrindedir. Kederim ümmetim
içindir. İştiyakımsa Rabbim (azze ve celle)yedir!” şeklinde varit olmuştur. </p>

<p><b>(Kadı
‘Iyaz (rh.a.), Şifâ-i Şerîf, 145-146.s.)</b></p>

<p><b>&nbsp;</b></p>

<p><b>1 HAZİRAN 2007</b></p>

<p><b>TAKİYYE VE ŞİÎLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
kimseyi istemediği halde ondan korkarak yüzüne gülmesi ve ona dost gibi
görünmesidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bahsi
geçen bu takiyye prensibi ile amel etmek Câferîyye cemaati nezdinde dînin
esaslarındandır. Onlar bu prensibi ispatlamak için bir takım âyetleri de
zorlamaktadırlar; meselâ onlar, Kasas sûresindeki, “Ülâike yü'tevne ecrahüm
merrateyni bimâ saberû”; (İşte bunlara, sabrettiklerinden dolayı mükâfatları
iki defâ verilecektir.) âyeti kerîmesini şöyle tefsîr etmişlerdir: “Ehl-i beyte
takiyye prensibi üzerine gösterdikleri sabr u sebattan dolayı iki defâ mükâfat
verilecektir.” Bu ise, yerden göğe kadar yersiz ve münasebetsiz bir tev'ildir;son derece keyfî ve indîdir. Câferîlere göre bir Şiî, Ehl-i Sünnet arasında
bulunduğu zamân bütün ibâdetlerinde zahiren onlara uymalıdır. Bu da takiyye
kabilindendir. Bu görüşlerini de bazı imâmlarından naklettikleri bir kaç söz
ile teyit etmektedirler: “Kim ki takiyye için bir sünnînin peşinde namâz kılsa
bir peygamberin peşinde namâz kılmış gibi olur.” sözü gibi. Onlar, kendi
imâmlarının birçok yaptıklarını bu takiyye ile tefsîr etmişlerdir. Hattâ Hz.
Alî (k.v.)'nin, Hz. Ebû Bekir (r.a.) ve Hz. Osman (r.a.)'ın hilâfetlerine rıza
göstermesi, Hz. Hasan (r.a.)'ın da Muâviye (r.a.) için hilâfetten vazgeçmesi ve
imâmlarının cemaat-ı müslimine karşı muhalefet izhar etmemeleri, Câferîlere
göre takiyye kabilindendir. Yani korkularından hakkı söylemeyerek, hakkı
bırakıp haksızlığa yardımcı olmuşlar. Halbuki Hz. Alî (k.v.) için korkuyu icap
ettiren en ufak bir durum bile ortada yoktu. Hayret, kavim ve kabilesi
bakımından Hz. Alî (k.v.)'den çok zayıf olan Hubâb b. Münzir, elinde bir delili
bulunmadığı halde korkmayıp Hz. Ebû Bekir (r.a.)'in halîfe seçilmesine itiraz
edip de, Hz. Alî (k.v.) gibi büyük bir kahraman niçin sebepsiz yere sussun! Bu
hiç mümkün mü? Hubâb mücâdelesini yaptı, hiç kimse ona kavlen veyâhut fiilen
bir eziyet vermedi. Hz. Alî (k.v.)'nin bundan haberi de vardı. Şu halde susması
korktuğu için değil, yanında bir delil olmadığı içindir... Son olarak deriz ki:Biz Ehl-i Sünnet olarak korkak bir Alî'yi tanımayız. Korkak Alî bizim değil,
ancak Şiîlerindir. Bizim Alî'miz ise büyük bir İslâm kahramanıdır. Peygamberler
hariç, cihan tarihinin gelmiş geçmiş en büyük kahramanıdır.</p>

<p><b>(İmâm Zehebî (rh.a.), </b></p>

<p><b>Büyük Günâhlar, Ekbölüm, 263-264.s.)</b></p>

<p>&nbsp;</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>2 HAZİRAN 2007</b></p>

<p><b>HZ. EBÛ BEKİR (R.A.)’İ ÜSTÜN KILAN HASLETLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ali (k.v.) diyor ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) Efendimizin halifesi Ebû Bekir es-Sıddık (r.a.)'e bu menzileye varıp
bizi geçmeye muvaffak olduğun ve azîm dereceye vardığını ne ile kazandın? diye
sordum.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Bekir (r.a.) dedi ki: Beş şey iledir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
İnsanları iki kısım gördüm. Kimisi dünyayı ister, kimisi âhireti ister. Ben ise
Mevlâyı tercih ettim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Ben İslâma dahil olduğumdan itibaren doyasıya dünya taamı yemedim. Zira
Ma‘rifetullah lezzeti ile meşguliyet, beni dünyâ taamı lezzetlerine
meylettirmedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
İslâmiyete dahil olduğumdan itibaren dünya meşrubatından (içeceklerinden)
kanmadım. Zira Hâlikımın muhabbeti dünya içeceklerinden fazla geldi ve beni
muhabbetullah meşgûl etti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
İslâmiyete duhûlümde beni iki amel karşıladı. Dünya ameli ve âhiret ameli. Ben
âhiret amelini dünya amelinden ihtiyar ettim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5-
Resûlullâh (s.a.v.)'in sohbetine mülâzemet ettim. Hatta bir saat bile
ayrılmazdım ki, mağaraya girerken beraber girdim.</p>

<p><b>(Hz. M. Sami Ramazanoğlu (k.s.), </b></p>

<p><b>Hz. Ebû Bekir Sıddik, 57.s.)</b></p>

<p>&nbsp;</p>

<p>•••••••</p>

<p><b>HZ. EBÛ BEKİR (R.A.)’İN HİLÂFETİNİ VE      SAHÂBELİĞİNİ İNKÂR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Konevî diyor ki: Bir kimse Hz. Ebû Bekir (r.a.) ile Hz. Ömer (r.a.)’in
halifeliklerini inkâr etse kâfir olur. Ben derim ki, bunun sebebi hilâfetin
icma ile sabit bulunması olsa gerektir. Yahut Hz. Ebû Bekir (r.a.)’in
halifeliği Hz. Peygamber (s.a.v)’in işareti ile sabittir. Hz. Ömer (r.a.)’inki
ise Hz. Sıddîk (r.a.)’in nasb etmeye işareti ile sabit olmuştur. Hz. Osman
(r.a.) ile Hz. Ali (r.a.)’in halifelikleri böyle değildir. Bunların
halifeliğinde icma yoktur. Hz. Ebû Bekir (r.a.)’in sahabeliğini inkâr eden,
Kur'an nassını inkâr etmiş olacağı için kafir olur.</p>

<p><b>(Terc. Yunus Vehbi Yavuz, </b></p>

<p><b>Fıkh-ı Ekber Şerhi, 311-312.s.)</b></p>

<p><b>3 HAZİRAN 2007</b></p>

<p><b>ŞEYTAN FAKİRLİKLE KORKUTUR,  ALLÂH (C.C.) HİKMETİ DİLEDİĞİNE VERİR.</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şeytan
sizi, “malına sıkı sıkıya yapış ve harcama, onu sadaka olarak dağıtırsan yoksul
kalırsın” diye fakirlikle korkutur. Sadaka vermenizi engellediği gibi,
cimirilik gibi çirkin şeyleri emreder. Buna karşılık yüce Allâh ise, kendisi
uğruna harcamada bulunmanız dolayısıyla size, kendisinden bir mağfiret ve
bolluk yani dünyada verdiğinizden fazlasını size ikram etmeyi, ahirette de
sevap vermeyi va’dediyor. Allâh Vasi‘dir. Kudreti ve fazlı boldur. Size söz
verdiği bağışlama sözünü kesinlikle gerçekleştirir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hakkıyla
bilendir.” Sizin neleri hangi yerlere harcadığınızı bilir, bu itibarla da
ecrinizi zayi etmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hikmeti,
Kur’an öğütlerini, kullarından dilediğine, gücünün derecesi ve ilminin
genişliği oranında verir. Yani Kur’an’daki öğütleri açıklar ve onlarla amel
etmeye muvaffak kılar. Kime de hikmet yani ilim ve amel verilirse, muhakkak ona
dünya ve ahiret konusunda çok hayır verilmiştir. Bunu, kendilerine hikmet
verilen ve öğüt alma yeteneği olan olgun akıl sahiplerinden başkası düşünemez.
Bunlar, her türlü vehimden arınmış, heves ve arzularına boyun eğmekten uzak
sağlam akıl sahipleridirler. Hadîs-i şerifte şöyle buyruluyor: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh’ın
sağ eli doludur. Hiçbir harcama onu eksiltmez. Gece ve gündüz boyu durmaksızın
akar, yani harcar. Göklerin ve yerin yaratılışından bu yana infak ettiklerini
bana bildirir misiniz? Bu, O’nun sağ elindekini asla eksiltmemiştir. O’nun
Arş’ı su üzerindedir. Öteki elinde de kabz (tutup alma) vardır. Bununla
dilediği zaman yükseltir, dilediğinde de alçaltır.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mü’minin
görevi, Allâh’ın ahlakıyla ahlâklanmak ve fakirlere cömert davranmaktır.
Şeytanın kendisine verdiği fakirlik ve yoksulluk korkusu ile ilgili
vesvesesini, uzaklaştırmalıdır. Çünkü azıkların anahtarları Allâh’ın elindedir.
Mutlak anlamda veren, ancak O’dur.</p>

<p><b>(İsmail Hakkı Bursevi, </b></p>

<p><b>Rûhu’l-Beyân Tefsîri, 1.c.,468.s.)</b></p>

<p><b>4 HAZİRAN 2007</b></p>

<p><b>RESÛLULLÂH (S.A.V.)’E EDEBLİ OLMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk şöyle buyurmuştur: “Ey îman edenler Allâh’ın ve Resûlünün huzûrunda
(sözde) öne geçmeyin. Allâh’tan korkun. Çünkü Allâh, hakkıyle işiten, her şeyi
bilendir.” (Hucurat s.1)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
âyet-i kerîmenin hükmüne göre O Hazret (s.a.v.) bir şey emretmeden veyâ bir
şeyi yasak etmeden veyâ izin vermeden başkalarından emir, yasak ve izin almak
câiz değildir. O’nun emir ve yasaklarına uymak gerekir. Bugün de bu hüküm
bâkîdir ve kıyâmete kadar bâkî kalacaktır. Resûlullâh (s.a.v.) hayatta iken
O’nun şerefli söz ve hükümlerine nasıl riâyet edildiyse vefatından sonra da
aynı şekilde riayet etmek, uymak şarttır. Bu, her salim akıl sâhibi katında
açık bir gerçektir. Bazıları da o Hazret (s.a.v.) buyurmadan siz
kendiliğinizden emir ve yasakta bulunmayın demektir, demişlerdir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nitekim
Hz. Ebû Bekir (r.a.)’in terbiyesine bakınız ki, Hz. Peygamber (s.a.v.)’in
hastalığında bir sabah halka imâmlık yaparken aniden Resûlullâh (s.a.v.)
Efendimizin geldiğini görünce hemen geri çekilmeye başladı. Ancak Peygamber
(s.a.v.) Efendimizin işareti üzerine yerinde kalıp imâmlık yaptı. “Ey îman
edenler, seslerinizi Peygamberin sesinden yüksek çıkarmayın. O’na sözle
birbirinize bağırdığınız gibi bağırmayın ki, siz farkına varmadan amelleriniz
boşa gidiverir.” (Hucurat s. 2)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm
Râzî (rh.a.) “Bu âyetten anlaşılıyor ki, bir mü’min Hz. Peygamber (s.a.v.)’in
yanında, bir kölenin efendisi yanında söylediği kadar da söylemesi câiz
değildir. Zîrâ mü’minin O (s.a.v.)’e sesle söyleyişi kölenin efendisine sesle
söyleyişi derecesinde yüksek olmaması lâzımdır.” diyor. Bunu kuvvetlendiren
âyet de şudur: “O Peygamber mü’minlere öz nefislerinden evlâdır.” (Ahzâb s. 6) Hâlbuki kölenin yanında efendisi, kendi
nefsinden evlâ değildir. Hattâ köle bulduğu yiyeceği yemediği takdirde öleceği
kesin ise efendisine vermeyip yemesi câizdir. Fakat o durumda Resûlullâh
(s.a.v.) Hazretlerine vermek vâcibtir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) sizi çağırdığı zamân, birbirinizi çağırdığınız gibi, isterseniz gider
istemezseniz gitmezsiniz şeklinde yapmayın, onun çağrısına hemen uyup gitmek
vaciptir. Gitmek istediğinizde de izni vacibtir, izin almadan gitmek harâmdır. </p>

<p><b>(İmâm-ı Kastalânî, İlâhî Rahmet</b></p>

<p><b>Hz. Muhammed (s.a.v.), 2.c., 130.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>5 HAZİRAN 2007</b></p>

<p><b>İSLÂMDA İNSAN UZVUNUN ÖNEMİ VE                  HÜKMÜ (ORGAN NAKLİ)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;İnsan
saçının satılması batıldır ilh..&quot; Bu saçtan hiçbir surette faydalanmak,
istifade etmek caiz değildir. Hadîs-i şerîfte &quot;Saç ulatan ve ulayan,
başkasının saçını kendi saçına ekleyen ve bunu eklemede vasıta olan kişilere
Cenâb-ı Allâh ve Hazreti Peygamber (s.a.v.) la‘net etmiştir.&quot;buyrulmaktadır. Ancak (kadınların) saçlarına uladıkları kılların hayvan
kılından yapılması durumuna izin verilmiş, saç örgülerini, bu tüy ve kıllarla
uzatmalarına cevaz verilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Burada
önemli bir meseleye de yer verilmiş; Hazreti Peygamber (s.a.v.)’e ait olan bir
telin veya kılın kendi yanında olduğunu iddia eden bir kişiye satış kasdıyla
değil, hediye kasdıyla para vererek alınmasında bir beis yoktur. Bu mesele
Fetevâ-yı Hindiyye'de Sahtiyanî tarafından nakledilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsan
kâfir de olsa şer’an kendisine değer verilen bir varlıktır. İnsanın yapılacak
bir akde konu olması, onun satılabilecek bir mal durumuna düşürülmesi, diğer
tedavül edilen  (kullanılan) mallara dahil edilmesi, onun zillete düşürülmesi,
hor görülmesi demek olur ki bu da caiz değildir. İnsanın bir parçası olan
saçının veya herhangi bir azasının satılmasının hükmü de aynıdır, batıldır.
Fethü'l Kadir'de bu ifade sarahaten nakledilmiş, Tahtavî'de bunu benimsemiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ben
derim ki: Yine o eserde, Fethü'l Kadir'de; harbî düşman ülkesinin vatandaşının
köleleştirilmesi, satılması, satın alınması caizdir. Velev ki daha sonra
müslüman olsun. Buna cevap olarak, insanoğlunun şer‘an değer verilen bir varlık
olması yaratılışı ve şekli itibariyledir. Bunun için de, kemiklerinin kırılması,
ölü olan insanın kemiklerinin (kafir de olsa) ezilmesi caiz değildir. Burada,
satışa ve satın almaya veya köleleştirmeye mahal olan insanın bizatihi cismi
değil onun canlı olarak kaim olmasıdır. Nitekim köle de olsa cariyenin sütünün
satılması batıldır, caiz değildir. Bu ifade Zahiru’r-Rivaye’de böyledir.</p>

<p><b>(İbn-i Âbidîn, 10.c., 320.s.)</b></p>

<p><b>&nbsp;</b></p>

<p><b>&nbsp;</b></p>

<p><b>6 HAZİRAN 2007</b></p>

<p><b>PEYGAMBERİMİZ (S.A.V.)’İN YEMEĞİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Eyyûb el-Ensârî (r.a.) der ki: “Resûlullâh (s.a.v.)'e dâima akşam yemeği yapıp
gönderirdik. Kalanını, bize geri çevirdiği zaman, ben ve Ümm-ü Eyyûb,
Resûlullâh (s.a.v.)'in elinin değdiği yerleri araştırarak oralardan yer ve
bununla teberrük ederdik.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
bir gece, yapıp gönderdiğimiz soğanlı veya sarımsaklı yemeği Resûlullâh
(s.a.v.) geri çevirmişti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onda,
elinin izini göremeyince, feryâd ederek yanına gittim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
Resûlallâh (s.a.v)! Babam anam Sana feda olsun! Sen, akşam yemeğini geri
çevirdin. Fakat, onda elinin izini göremedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Halbuki
ben ve Ümm-ü Eyyûb, geri çevirdiğin yemekte elinin değdiği yerleri araştırmakta
ve bununla teberrük etmekte idik.” dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.): “Bu sebzede bir koku hissettim. Ondan yemedim. Ben, sizin
görüşmediklerinizle görüşen, melekle fısıldaşan bir kişiyim. Ben, sizler gibi
değilim. Arkadaşımı (Cebrâîl'i) rahatsız etmekten korkarım. İnsanı rahatsız
eden şeyden, melekler de, rahatsız olurlar.” dedi.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine, Ebû Eyyûb: “Haram mıdır o yemek?” diye sordu. Peygamberimiz (s.a.v.):“Hayır! Fakat, ben, kokusundan dolayı ondan hoşlanmadım” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Eyyûb: “Senin hoşlanmadığın şeyden ben de, hoşlanmam!” dedi. Peygamberimiz
(s.a.v.), ona: “Siz, onu yiyiniz!” dedi. Ebû Eyyûb der ki: “Bunun üzerine, biz
de, ondan yedik ve bir daha Resûlullâh (s.a.v.)'e o sebzeden yemek
yapmadık.&quot;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün,
Ümm-ü Eyyûb'a: “Resûlullâh (s.a.v.), kocanın evinde yedi ay oturmuştu.
Resûlullâh (s.a.v.)’in, en sevdiği yemek hangisiydi?” diye sordular. Ümm-ü
Eyyûb da: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“O
(s.a.v.)’in, kendisi için ne bir yemeğin yapılmasını emrettiğini gördüm, ne de,
bir yemeği zemm ettiğini gördüm. Kendisine herise (keşkek) yapar, hoşuna
gittiğini görürdük de, O (s.a.v.)’e bu, beş altı, on günde bir hazırlanırdı.”
dedi.</p>

<p><b>(M. Âsım Köksal (rh.a.), İslâm Tarihi, 8-9.c. 28.s.)</b></p>

<p>&nbsp;</p>

<p><b>7 HAZİRAN 2007</b></p>

<p><b>İMAMLIĞIN ŞARTLARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâmetin
başlıca şartları: İslâm, büluğ, akıl, erkek olmak, Kur'an okuyabilmek ve özürden
berî olmaktır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cemaat
arasında imâmete en yararlı olan, sünneti en iyi bilen (fıkıh bilgisi olan)
kimsedir. Bunda eşit olsalar, okuyuşu daha güzel olandır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bununla
beraber cemaat arasında ev sahibi veya o yerin görevli imamı bulunursa, bunlar
tercih olunurlar, aranan vasıfları toplamış olmasalar bile yine tercih
edilirler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fasıkın
(aşikare haram işleyenin) ve bid'at sahibi olanın (din işlerine dinde olmayan
şeyleri karıştıranın) imâmeti tahrimen mekruhtur. Bid'at sahibine uymanın
kerahetle caiz olması, inancı küfre varmadığı takdirdedir. Eğer inancı küfrü
gerektiriyorsa ona uymak bütün Hanefilerce de caiz olmaz.</p>

<p><b>(Ömer Nasuhi Bilmen, İslâm İlmihali, 136-143.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fakîh
Ebü’l-Leys Semerkandî (r.a.) Tenbîhü’l Gafilin isimli kitabında diyor ki,
imamlığın şartları 10 (on)’dur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
İmam Kur'ân-ı kerîm okurken tegannî etmemelidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Tekbîri doğru söylemeli ve kesmemelidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Rükû' ve secdeleri tamam yapmalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
Kendini haram ve şübheli şeylerden uzak tutmalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5-
Bedenini ve elbisesini necasetten temiz tutmalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;6-
Kırâati uzun tutmamalıdır. Cemâat isterse uzatabilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;7-
Kendine ucb etmemeli, ibâdetini beğenmemelidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;8-
Kendine ve cemâatine mağfiret dilemeden namaza başlamamalıdır. Çünkü imam,
cemâatinin şefaat edicisidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;9-
Selâm verince, yalnız kendine duâ etmemelidir. Cemaâte hiyânet etmiş olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;10-
Mescide bir garib gelirse, onun için cemâatten birşey istemelidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hikâye:Ebû Amr bin Alâ-i Basrî (r.a.) yedi kurrâ’dan biridir. Bir gün imam olmak için
mihrâba geçti. Yüzünü cemaâte dönüp, safları düzgün yapın, dedi. Bunu söyledi
ve bir feryâd edip düştü. Kendinden geçmişti. Kendine gelince, sana ne oldu?
dediklerinde: Cemaâte safları düz yapın dediğim zaman, aklıma, ey Ebâ Amr, önce
sen doğru dürüst durdun mu ki, diğerlerine düz durun, doğru durun diyorsun
geldi de ondan.” cevâbını verdi.</p>

<p><b>(Mevlânâ Muhammed Rebhami, </b></p>

<p><b>Riyadün-Nasıhîn, 176.s.)</b></p>

<p><b>&nbsp;</b></p>

<p><b>8 HAZİRAN 2007</b></p>

<p><b>ALLÂH’IN NAZARGÂHI ANCAK KALBLERDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.) Efendimiz: “Mücâhid, nefsiyle cihad eden kişidir.” buyurmuştur ve yine
“Ölmeden önce ölünüz.” buyurarak insânın ruhî bakımdan olgunlaşmasını ve daima
kendini hesaba çekmesi gerektiğine işaret buyurmuşlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Binâenaleyh,
bize kalblerimizi hayat-ı hakîki ile ihyâ, gönüllerimizi hakîki ıslâh ile ıslâh
etmemiz ve amellerimizi de hakîki ihlâs ile bezememiz gerekmektedir. Zira
Allâh’ın nazargâhı ancak kalbler ve amellerdir, yoksa köşkler ve mallar
değildir. Nitekim Peygamber (s.a.v.) Efendimiz: “Şübhesiz Allâh (c.c.) sizin
suretlerinize ve bedenlerinize bakmaz, ancak kalblerinize ve amellerinize
bakar.” buyurmuştur. O halde İnsanda Allâh’ın itibar ettiği; iç dünyadır, zahir
değildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Akıllı
insan; nefsini hesaba çeken ve ölüm sonrası için çalışan kişidir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Câhil
insan, nefsini unutup, hevâ hevesine uyan kişidir. Bunu ancak âlimler düşünür
ve ancak kâmiller bilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Meşâyihden
birine:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
İslâm nedir? diye sorulduğunda, cevaben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Nefsi muhalefet kılıçlarıyla boğazlamaktır.” demiştir. Nefse muhalefet, nefsin
arzularını terketmektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seriyy-ü
Sakatî hazretleri demiştir ki: “Nefsim otuz veya kırk sene müddetle benden bir
yudum bal şerbeti istedi, onu ümidlendirmedim.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Boşlukta
oturan bir adam görülmüş,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Bu makamı ne ile elde ettin denildiğinde:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Hevâ hevesi terkettim, hava (gökyüzü, boşluk) bana musahhar kılındı şeklinde
cevab vermiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Meşâyihten
birine bir zat:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ben herşeyden kendimi tecrîd ederek haccetmek istiyorum” deyince, o şeyh:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Kalbini sehivden, nefsini eğlenceden ve lisânını da boş sözden tecrîd et, sonra
dilediğin yola gir, diye cevab vermiştir.</p>

<p><b>(Hz. M. Sâmî Ramazânoğlu (k.s.),</b></p>

<p><b>Bakara Sûresi Tefsiri, 145.s.)</b></p>

<p class=NoteLevel1><b>&nbsp;</b></p>

<p><b>&nbsp;</b></p>

<p><b>9 HAZİRAN 2007</b></p>

<p><b>RESÛLULLÂH (S.A.V.) KENDİ</b></p>

<p><b>HEVÂSINDAN HİÇBİRŞEY SÖYLEMEZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) ancak Allâh (c.c.)’ün emrettiğini emreder. Bu da ya kendisine vahy
olunanları insanlara okuması veya Allâh (c.c.) tarafından Resûl olarak görevlendirildiğinden
bunları ameli olarak pratiğe aktarması şeklinde olmuştur. Şu hadisler buna
delildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buhârî
ve Müslim (r.a.), “Zina eden kişi” hakkında naklettikleri “Sizin aranızda
Allâh’ın Kitab'ı ile hükmedeceğim” sözünden sonra Resûlullâh (s.a.v.)’in
uygulamasında, sopa atmak ve sürgün cezaları ile hüküm verdiğini haber
vermişlerdir. Oysa Kur'an da sürgün cezası mevcut değildi. Buhârî ve Müslim
(r.a.) Ya'la b. Umeyye'den naklettiler ki: Resûlullâh (s.a.v.) Ci'rane
(Mekke'ye yakın bir yer)de iken, cübbesine güzel bir koku sürünmüş bir adam
geldi. Bu kişi Umre için ihrama girmişti. Dedi ki: Ya Resûlallâh (s.a.v.), bir
kişinin cübbesine güzel bir koku sürdüğü halde umre için ihrama girmesini nasıl
görürsün? Resûlullâh (s.a.v.) bir müddet soru soran kişiye baktı ve biraz
sustu. Vahy gelerek şu âyet nâzil oldu: “Allâh için haccınızı ve umrenizi
tamamlayın...” (Bakara s. 196) Resûlullâh
(s.a.v.) o an orada bulunmayan adam için “Benden az önce umre hakkında soru
soran kişi nerede? Sendeki kokuyu üç sefer yıka ve cübbeni de çıkar. Sonra da
haccında yaptığın şeyleri umrendede yerine getir.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
kendi isnadı ile Hasan bin Atıyye'den nakletti ki: Hasan şöyle dedi: “Cebrâil
(a.s.) Resûlullâh (s.a.v.)'e Kur'an’ı indirdiği gibi, sünneti de indiriyordu.
Kur'an’ı Resûlullâh (s.a.v.)'e öğrettiği gibi, sünneti de öğretiyordu.” Bunu
Dârimî (r.a.) de nakletmiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Şafiî (r.a.) dedi ki: İlim ehlinin, Resûlullâh (s.a.v.)’in bize varan
sünnetleri hakkındaki değişik görüşleri bu tariflerin dışına taşmamaktadır.
Resûlullâh (s.a.v.)’in bütün sünnetlerine tabi olmayı Allâh (c.c.) bize farz
kıldı. Bu sünnete bağlı olmayı Allâh (c.c.)’e itaât, karşı gelmeyi Allâh
(c.c.)'e isyan olarak nitelendirdi. Bu sünnetlere bağlanmamak için özür kabul
etmedi.</p>

<p><b>(İmam-ı Suyutî, Akidede Sünnetin Yeri, 20.s.)</b></p>

<p>&nbsp;</p>

<p><b>10 HAZİRAN 2007</b></p>

<p><b>ALLÂH RESÛLÜ (S.A.V.)’İN YÜCE MEVKİÎ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Vehb'den gelen bir rivayete göre; Peygamber (s.a.v.) şöyle buyurmuşlardır:Allâh (c.c.) bana buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
İste ey Muhammed!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ya Rabbi ben ne isteyeyim; Sen İbrahim'i dost edindin! Musa ile konuştun, Nuh'u
(peygamber olarak) seçtin. Süleyman'a ondan sonra hiç kimseye lâyık olmayan bir
mülk (hakimiyet) verdin, dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Sana bunlardan daha iyisini verdim: Sana Kevser'i verdim... Göğün ortasında
adın adımla anılıyor... Yeryüzünü hem senin için hem de ümmetin için Tahûr
(ziyadesiyle temizleyici) kıldım. Gelmiş geçmiş bütün günahlarını bağışladım.
İnsanlar arasında bağışlanmış bir halde (pîr ü pak olarak) geziyorsun. Oysa ben
bunu senden önce hiç kimseye yapmadım. Ümmetinin kalblerini birer Mushaf
ezberleyicisi yaptım. Şefaat payesini senin için sakladım. Senden başka hiçbir
peygambere saklamadım, buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Huzeyfe
(r.a.)'in rivâyet ettiği bir Hadîs-i şerîfte:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bana
müjdeledi (Rabbini kastediyor): Ümmetimden benimle ilk yetmiş bin kişi cennete
girecek. Her bin kişiyi yetmiş bin kişi daha takip edecek. (Bunlardan) hiçbiri
hesap görmeyecek... Yine bana ümmetimin asla açlık çekmeyeceğini, hiç
yenilmeyeceğini (bir müjde olarak) verdi. Yardıma yetişti, bana izzet ve
ümmetime de bir aylık yoldaki düşmanın kalbine korku vererek zafer ihsan etti.
Gerek bana ve gerekse ümmetime ganimetleri helâl kıldı. Bizden öncekilere
şiddetle yasak kıldığı birçok şeyi bize helâl kıldı ve bize güçlük kılmadı.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebu
Hureyre (r.a.)'den:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bütün
peygamberlere -beşeri emin kılmak ve inandırmak gibi- birçok mucizeler
vermiştir. Bana verilen (en büyük mucize ise) Allâh'ın bana vahyettiği ilâhi
vahiy (yani Kur'ân)'dır. Umarım ki Kıyamet günü en çok ümmeti olan ben olurum!”</p>

<p><b>(Kâdı İyaz, Şifa-i Şerif Tercümesi, 170.s.)</b></p>

<p>&nbsp;</p>

<p><b>11 HAZİRAN 2007</b></p>

<p><b>HER TÜRLÜ HAYIRLI TALEB VE</b></p>

<p><b>MURÂD İÇİN OKUNACAK DUÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Önce
cum‘a gecesi sabaha karşı, 2 rek‘at namâz kılınıp arkasından aşağıdaki duâ
ta‘rif edildiği şekilde 480 def‘a okunacak:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Önce
“Bi’smi’llâhi’r-rahmâni’r-rahîm” dedikten sonra, 100 def‘a: “Rabbene’ftah
beynenâ ve beyne kavminâ bi’l-hakkı ve ente hayru’l-fâtihîn” (A‘râf s. 89) duâsı okunup, arkasından bir def‘a:“Allâhümme yâ müfettiha’l-ebvâb iftâh lenâ hayra’l-bâb” duâsı okunacak. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dört
kere bu şekilde tekrardan sonra yine besmelenin arkasından 80 def‘a: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Rabbene’ftah
beynenâ ve beyne kavminâ bi’l-hakkı ve ente hayru’l-fâtihîn” duâsı ve bir def‘a</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhümme
yâ müfettiha’l-ebvâb iftâh lenâ hayra’l-bâb” duâsı okunacak. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ayrıca
aşağıdaki üç duâ (âyetler) 7’şer def‘a okunacak.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1.
Duâ (âyet): “Fa’llâhu hayrun hâfizan vehüve erhamü’r-râhimîn” (Yûsuf s. 64) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2.
Duâ (âyet): “Selâmün kavlen min rabbi’r-rahîm” (Yâsîn
s. 58) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.
Duâ (âyet): “Selâmün ‘aleyküm bimâ sabertüm fe-ni‘me ukbe’d-dâr” (Ra’d s. 24) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4.
Duâ (Âyetü’l-kürsî): 8 def‘a okunacak. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birinci
okunuşta; ön tarafa, ikincide; sağa, üçüncüde; sola, dördüncüde; arkaya,
beşincide; yukarıya, altıncıda; aşağıya üflenilecek, yedinci okunuşta;yutulacak, sekizinci okunuşta; etrafa dönülerek (dört bir tarafa doğru)
üflenecektir.</p>

<p>&nbsp;</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>12 HAZİRAN 2007</b></p>

<p><b>İNSANLAR ÜÇ GURUPTUR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
b. Mes‘ud (r.a.)’den şöyle rivâyet edilmiştir: İnsanlar üç gruptur. Bunların
dışındakilerde hayır yoktur: Birincisi, Allâh yolunda savaşan malı ve canı ile
cihada katılanlardır. İkincisi, iyiliği emredip kötülüğe engel olarak dili ile
cihad edenlerdir. Üçüncüsü de, kalbi ile hakikati tanıyanlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Mes‘ud (r.a.)’den: Münafıklara karşı elinizle (kuvvetle) cihad ediniz. Eğer
yüzlerine surat asmaktan başka bir şeye gücünüz yetmiyorsa, yüzlerine karşı
surat asınız. Bir kötülüğü görüp de onu düzeltmeye muktedir olamazsan, Allâh’ın
onu, kalben kınadığını bilmesi de senin için kâfidir. Bir adam günah işlenirken
görür ve onu kınarsa, hiç görmemiş gibidir, işlenen günahı görmeyen, fakat rıza
gösteren, onu yapmış gibidir. Olaylar olacak; bu olayları görmeyip de rıza
gösterenler ona bilfiil iştirak etmiş gibi olacaklar. Bu olayları görüp onu
kınayanlar görmemiş olanlar gibidirler. Salih kimseler kalmayacak, iyiyi
tanımayan ve kötüyü kınamayan şüpheci kimseler, onların yerlerini alacaklar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebur-Rekkad
anlatıyor: Ben küçükken efendimle beraber Huzeyfe (r.a.)’e gittik. O şöyle
söylüyordu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Resûlullâh (s.a.v.) zamanında konuşulunca münafıklık alâmeti saydığımız sözleri
bugün herhangi birinizden bir mecliste dört defa işitiyorum. Ya kesinlikle
iyiliği emreder, kötülüğe mani olur, halkı hayra teşvik edersiniz, yahut Allâh
hepinizi azabı ile helâk eder, veyahut da kötülerinizi başınıza musallat kılar,
sonra da iyileriniz onlara beddua ederler, fakat duaları kabul edilmez. Öyle
bir devir gelecek ki, o zaman sizin en iyileriniz, iyiliği emretmeyen, kötülüğe
mani olmayan kimseler olacak.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Adiy
b. Hatim (r.a.)’den: Bugün sizin iyi gördükleriniz, eskiden kötü görülürdü.
Bugün sizin fena karşıladığınız şeyler gelecekte iyi olarak kabul edilecek,
iyiyi kötü, kötüyü de iyi olarak kabul etmediğiniz ve âlimleriniz de aranızda
çekinmeden vazife yaptığı müddetçe mutlaka hayırda devam edeceksiniz.</p>

<p><b>(M.
Yusuf Kandehlevî, </b></p>

<p><b>Hadislerle
Müslümanlık, 3.c., 1246.s.)</b></p>

<p class=NoteLevel1>&nbsp;</p>

<p><b>13 HAZİRAN 2007</b></p>

<p><b>HZ. PEYGAMBER (S.A.V.)’İN ZÜHDÜ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
(s.a.v.)’in zühd ü takvasına delâlet edecek hadîsler çoktur. Biliyorsunuz ki, O
(s.a.v.) dünyâya ve menfaatlerine pek önem vermez, azı ile yetinir, onun
debdebe ve şatafatından şiddetle kaçınırdı. İrtihal-ı dâr-ı bekâ eyleyinceye
kadar kendisine birçok imkânlar verilmiş, birçok beldeler feth ettirilmiştir. Ama
yine de vefat ettikleri zamân, silâhı, çoluk çocuğunun nafakası için aldığı bir
mal karşılığında, bir yahudînin yanında rehindi. O (s.a.v.) duâ ederken şöyle
derdi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhım,
âl-i Muhammed’in rızkını tut (kifafı nefs edecek kadar bir azık) kıl!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âişe
(r.anhâ)’dan:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
(s.a.v.) dünyâda (mübârek) gözlerini yumuncaya kadar, üç gün ardı ardına
ekmekten doymamıştır.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Diğer
bir rivâyet: “İki gün ardı ardına arpa ekmeğinden doymamıştır. Allâh (c.c.)
dileseydi, O (s.a.v.)’e akla (hayale) gelmeyecek (ni‘metler) ihsan ederdi.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Diğer
bir rivâyet: “Allâh (azze ve celle)ye mülâki oluncaya kadar, âl-i Resûl
(s.a.v.), buğday ekmeğinden (tam) doymamıştır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Hz. Âişe (r.anhâ) demiştir ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh’ın
Resûlü (s.a.v.) ne dinâr, ne dirhem, ne koyun ve ne de deve bırakmıştır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Amr
b. el-Haris’in rivâyet ettiği hadîsde varit olmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yalnız
silahını, katırını ve bir de vakfettiği bir toprak bırakmıştır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âişe (r.anhâ)’dan: “Resûlullâh (s.a.v.) vefat ettiğinde, evimde rafta bir parça
arpadan başka bir şey bırakmamıştır. Bana şöyle dedi: “Bana Mekke’nin taşı,
toprağı altın olması sunuldu. Hayır ya Rabbi, dedim; bir gün aç kalayım, bir
gün tok. Aç kaldığım gün sana yalvarıp duâ ederim. Tok kaldığım gün, sana hamdü
senada bulunurum.”</p>

<p><b>(Kadı ‘Iyaz (rh.a.), Şifa-i Şerif, 140-141.s.)</b></p>

<p class=NoteLevel1>&nbsp;</p>

<p><b>14 HAZİRAN 2007</b></p>

<p><b>DÜNYA MUHABBETİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dünyâyı
yeren âyet ve misâller pek çoktur. Kur'ân-ı Kerîm âyetlerinin çoğu dünyanın
zemmi, insanları ondan vazgeçirmek ve âhirete davetle alâkalıdır. Hattâ
peygamberlerin maksadı ve gönderilmelerinin sebebi de budur. Rivâyete göre
Resûl-i Ekrem (s.a.v.) ölü bir koyunun yanından geçerken “Gördüğünüz şu koyun
ölüsünün sahibi nezdinde bir kıymeti var mı? diye sorunca, oradakiler, kıymeti
olmadığı için onu buraya attı, dediler. Bunun üzerine Resûl-i Ekrem (s.a.v.):“Nefsim yed-i kudretinde olan Allâh'a yemin ederim ki, bu dünya bu koyunun
sâhibi yanında olan kıymetinden ziyâde Allâh katında değerli değildir. Eğer
dünyanın Allâh katında sivri sinek kanadı kadar bir kıymeti olsaydı, Allâhü
Te‘âlâ ondan kâfire bir yudum su bile içirmezdi.” buyurdu. (İbn-i Mâce)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Resûl-i Ekrem (s.a.v.) şöyle buyurmuştur: “Dünya mü'minin zindanı, kâfirin
cennetidir.” (Müslim) Resûl-i Ekrem (s.a.v.):“Dünya mel'un, dünyâda olan her şey mel'un, yalnız Allâh için olan
müstesnâdır.” (Tirmizi) buyurmuştur. Ebû Musâ
el-Eş'arî (r.a.)’in rivayetinde Resûl-i Ekrem (s.a.v.) şöyle buyurmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Dünyayı
seven Âhiretine zarar eder, Âhiretini seven dünyâsını zararlandırır. Bu böyle
olunca, siz bâkîyi fânî üzerine tercih ediniz.” (Taberanî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Diğer
bir hadîs-i şerîfte: “Dünyâ sevgisi bütün hatâların başıdır.” (İbn-i
Ebi'd-Dünya) buyurulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rivayete
göre Resûl-i Ekrem (s.a.v.) bir çöplüğe uğradı. Orada bulunan eski bir bez
parçası ile çürümüş bir kemiği göstererek: “Dünyaya gelin, dünyâyı görün. İşte
dünya budur. Neticede böyle olacaktır.” (İbn-i Ebi'd-Dünya) buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.): “Servet çokluğu sizi gaflete düşürdü. İnsan oğlu, “malım malım”
der durur, hâlbuki senin servetinden senin için ancak yeyip içmek sûretiyle yok
ettiğin, giymek suretiyle eskittiğin (var ki bunların ikisi de yok olup
gitmiştir), bir de Allâh için tasadduk edip ebedileştirdiğin vardır.” (Müslim) Yâni geride bıraktığın servet senin olmadığı
gibi, yeyip giydiklerin de yok olmuştur. Ancak Allâh rızâsı uğrunda harcadıklarından
fayda vardır, buyurmuştur.</p>

<p><b>(Hüccetü’l İslâm İmâm-ı Gazâli (rh.a.), </b></p>

<p><b>İhyâ-u Ulumi’d-dîn, 3.c., 453.s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>15 HAZİRAN 2007</b></p>

<p><b>PEYGAMBERLERİN ŞEFÂATİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm
Âzam (r.a.) buyurdular: “Peygamberlerin (salât ve selâm üzerlerine olsun)
şefaat etmeleri haktır. Bizim Peygamberimiz (s.a.v.)'in de, cezâya müstehak
olmuş günâhkar mü'minlere, hele mü'minlerden büyük günâh sahiplerine şefaat
etmesi hak ve sabittir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şefaatin
hak oluşu, Kitap, Sünnet ve İcma-i Ümmet ile sabittir. Ayet-i kerîme'de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“...Göklerde
ve yerde ne var ise hepsi O'nundur. O'nun izni olmadan, nezdinde şefaat edecek
kim?” (Bakara s. 265) buyurulmuştur. Hadîs-i
şerîfte de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Benim
şefaatim, ümmetimden büyük günâh ehli içindir.” (Tirmizî)
buyurulmuştur. Şefaati inkâr eden ona nail olamaz. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âyette,
Allâh'ın izni ile, şefaatin Hakk olduğu sabittir. Bir başka Hadîs-i şerifte de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kıyâmet
günü, ümmetime üç sınıf kimse şefaat eder. Bunlar da Peygamberler, âlimler ve
şehitler.” buyurulmuştur.</p>

<p><b>(Çev. Ahmet Karadut, Fıkhı Ekber Şerhi, 300-301.s.)</b></p>

<p>•••••••</p>

<p><b>ALLÂH’IN SIFATLARIYLA YEMİN ETMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fetâvâ-i
Zahiriyye'de şöyle denilmiştir: Bir kimse, Allâhü Te‘âlânın sıfatlarından
biriyle yemîn ederse, o zamân bakılır: Eğer yemîn ettiği sıfat, Sıfât-ı
Zatiye'den ise yemîn olur. Sıfât-ı Fiiliye'den ise yemîn olmaz. Meselâ bir
kimse “bi izzetillâh”, “Allâh'ın izzeti hakkı için” diye yemîn ederse, yemîni
yerindedir. Çünkü Allâhü Te‘âlâ, İzzet'in zıddı ile tavsif edilemez. Fakat “bi
gadabillâh” veyâ “bi sahatillâh”, “Allâh'ın gadabı, hışmı üzerine” yemîn
ederse, Allâh bunların zıddı olan Rahmet ile de tavsîf edildiğinden yemîn
olmaz.</p>

<p><b>(Çev. Ahmet Karadut, Fıkhı Ekber Şerhi, 240.s.)</b></p>

<p>&nbsp;</p>

<p><b>16 HAZİRAN 2007</b></p>

<p><b>HZ. PEYGAMBER (S.A.V.’E  </b></p>

<p><b>DİL UZATANIN CEZÂSI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Amelleri,
ancak küfür boşa çıkarıverir. Kâfir ise öldürülür. Allâhü Te‘âlâ buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“
...Senin yanına geldiklerinde de, Seni Allâh'ın selâmlamadığı bir sûretle
selâmlıyorlar. (Es-selâmü ‘aleyke yerine, üzerine ölüm olsun anlamına gelen
es-Sa‘mü ‘aleyke diyorlar.) Kendi aralarında da: “- Allâh bizi, sevdiklerimizle
azablandırsaya!” diyorlar. Onlara cehennem yeter; oraya girecekler. Artık o, ne
kötü dönüş yeridir...” (Mücadele s. 8)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Allâh (c.c.) buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“
Yine münafıklardan öyleleri vardır ki, Peygamberi incitiyorlar ve: “- O, her
söyleneni dinliyen bir kulaktır.” diyorlar. De ki: “- O, sizin için bir hayır
kulağıdır; Allâh'a da inanır, mü'minlere de... İman edenleriniz için bir
rahmettir, (sonra Allâh (c.c.) şöyle buyurdu): Allâh'ın Resûlüne eziyyet
verenlere ise, acıklı bir azap vardır.” (Tevbe s. 61)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Resûlüm, eğer kendilerine, hakkımda niçin böyle dediniz? diye sorarsan: “- Biz,
ancak lâfa dalmış şakalaşıyorduk.” derler. De ki: “- Allâh ile, âyetleriyle ve
O'nun Peygamberi ile mi eğleniyordunuz?” Boşuna özür dilemeyin. Siz iman
ettiğinizi söyledikten sonra, içinizdeki küfrü açığa vurdunuz. İçinizden bir
kısmını bağışlasak bile, diğer bir kısmını, suçlarında ısrar ettiklerinden
dolayı azabımıza uğratacağız.” (Tevbe s. 65)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müfessirler
“Sonra içinizdeki küfrü açığa vurdunuz.” mealindeki âyeti, Resûlullâh (s.a.v.)
hakkında kendisine lâyık olmayan sözü söylemekle küfrettiniz şeklinde tefsir
etmişlerdir. (Buraya kadar zikredilen, Peygamber (s.a.v.)’e söven kimsenin
öldürülmesinin vacip olmasına delâlet eden âyetler idi.) Bu husustaki îcma-i
ümmeti ise yukarıda zikrettik. Hadîs-i şerifte Peygamberimiz (s.a.v.) buyuruyor
ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
Peygambere söverse onu öldürün. Benim ashabıma söveni de dövün.” (Taberânî)</p>

<p><b>(Kadı ‘Iyaz (rh.a.), Şifâ-i Şerîf, 646.s.)</b></p>

<p>&nbsp;</p>

<p><b>17 HAZİRAN 2007</b></p>

<p><b>SAHÂBELERİ HAYIRLA ANMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamber (s.a.v.)'in sahâbelerini yalnız hayır ile anarız.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yani
Hz. Peygamber (s.a.v.)’in sahabelerinden bazılarından, görünüşte kötülük
çıkmışsa da biz onların hepsini hayırla anarız. Zira o görünüşte kötülük, fesad
maksadı ile ısrar ederek yapılmış olmayıp kendi içtihadından doğmuştur. Belki
onlar, bu kötülükten hayr-ı meâd'a dönmüşlerdir. Bizim onlara karşı iyi bir zan
da bulunmamız gerekir. Hz. Peygamber (s.a.v.) de onlar hakkında şöyle
buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“En
hayırlı nesil benim asrımın neslidir.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Hz. Peygamber (s.a.v.) şöyle buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ashabımdan
bahsedildiği zaman dilinizi tutun” (Feyzu’l Kadir)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
hadislere dayanarak ilim adamlarının çoğunluğu, sahabenin hepsinin güvenilir
kişiler olduğu görüşündedirler. Bu güvenilir oluş, Hz. Osman (r.a.) ve Hz. Ali
(r.a.) devrindeki fitneden evvel de sonra da bakidir. Hz. Peygamber (s.a.v.)
yine şöyle buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Benim
ashabım, yıldızlar gibidir. Hangisine uyarsanız, doğru yolu bulursunuz.” (Câmi‘u’s-Sağîr, Rezin)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Dakîk el-îyd “Akîde” sinde şöyle diyor: “Sahabe arasında ihtilâf bulunduğu
hususunda nakledilen rivayetlerin bir kısmı bâtıldır, bir kısmı yalandır;onlara iltifat edilmez. Doğru olanlarını güzel bir şekilde tevil ederiz. Zira
onlar hakkında Allâhü Te‘âlânın medh-u senası geçmiştir. Buna ilâve edilen
sözlerin tevile ihtimali vardır. Şüpheli ve vehimli bulunan sözler gerçek ve
bilinen hususları bâtıl kılmaz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
konuda İmâm-ı Şafiî (r.a.) şöyle diyor: “Allâhü Te‘âlâ sahabe devrinde akan o
kanlardan bizim ellerimizi temizlemiştir, dolayısıyla dillerimizi onunla
bulaştırmamalıyız.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Ahmed b. Hanbel (r.a.), Hz. Âişe (r.a.) ile Hz. Ali (k.v.) arasında cereyan
eden vak‘adan sorulunca şöyle cevap vermiştir: “O bir ümmettir ki gelip geçti.
Kazandıkları işler kendilerine aittir, sizin kazandıklarınız da size aittir.
Siz onların yaptıklarından sorumlu değilsiniz.” meâlindeki âyet-i kerîmeyi
okudu.</p>

<p><b>(Terc.
Yunus Vehbi Yavuz, Fıkh-ı Ekber Şerhi, 129-130.s.)</b></p>

<p><b>18 HAZİRAN 2007</b></p>

<p><b>EZAN VE İKAMETİN MEŞRU KILINIŞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namazı
Peygamber (s.a.v.) Efendimizle birlikte kılmanın vaktini bilmek için bir alâmet
olması için müşavere edilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
b. Zeyd Hazretleri diyor ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uyku
ile uyanıklık arası, bana birisi geldi, üzerinde iki yeşil elbise vardı (yani
hem gömleği hem de entarisi yeşildi). Bir duvar parçası üzerinde dikilerek
durdu. Elinde bir çan vardı. Ben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Onu
bana satar mısın?” dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Onu
ne yapacaksın?” deyince, ben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Namaz
için çalarız!” dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ben
sana bu mevzuda daha hayırlısını haber versem olmaz mı?” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Olur!”
dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hemen
kıbleye karşı durdu ve: Allâhü Ekber! diye başlayarak, ezanı tamamıyla okudu.
Sonra, biraz durarak ezan kelimelerini bir daha okuyup sonuna Kad Kameti-s'
Salâh'ı ekledi (bu, ikâmete işarettir).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
mübarek zat (Abdullah) der ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ben
kalkıp Resûlullâh (s.a.v.)'e giderek, vak'ayı arz ve ihbar eyledim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hak
rüyâdır Bilâl'e telkin eyle, onun sesi senden daha gürdür.” buyurdular. Ben de
onu Bilâl'e telkin ettim. Hz. Bilâl, Medine içinde yüksek bir yere çıkıp ezanı
okudu. Hz. Ömer (r.a.), kendi evinden işiterek hemen gömleğiyle süratle huzuru
saadete geldiler:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
Resûlallâh! Seni hak peygamber gönderen Allâh hakkı için, onun gördüğünün
aynını ben de gördüm. Şu kadar ki, o, benden evvel gelmiş.” dediler. Bunun
üzerine Peygamber (s.a.v.) Efendimiz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh'a
çok şükür ki, bu böylece sabit oldu.” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
gece, ashapdan yedi zatın o rüyayı aynen görmüş oldukları da mervîdir. Rüya
sebep oldu, ama ezan yine Peygamber (s.a.v.)’in emriyle sübut buldu. Ve ihtimal
ki, o sebep vahye eşlik etmiş oldu.</p>

<p><b>(Mehmet Zihni Efendi, Nimeti İslâm, 172-174.s.)</b></p>

<p><b>&nbsp;</b></p>

<p><b>19 HAZİRAN 2007</b></p>

<p><b>DÜNYA NEDİR?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)’e dünyanın ne olduğu soruldu, buyurdular ki: “Seni Rabbinden alıkoyan,
Allâh’dan gafil kılan her şey dünyâdır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kalb-i
selim demek, mâsivâ arzusundan ve esaretten kurtulmuş kalb demektir. Bu kalb
her an Allâh (c.c.) ile beraberdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ölüm
geldiği zaman ilim fayda vermez, Âdem’e vermediği gibi. Dostluk da fayda
vermez, İbrahim’e fayda vermediği gibi. Mülk de fayda vermez, Süleyman’a ve
Zül-Karneyn’e fayda vermediği gibi. Mal da fayda vermez, Karun’a fayda
vermediği gibi. Ordunun kuvvetli olması da fayda vermez, Nemrud’a fayda
vermediği gibi. Güzellik de fayda vermez, Yûsuf’a fayda vermediği gibi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kendi
ihtiyarı ile ölmek yâni dünyâyı terk etmek hür kimselerin hâlidir ki, kazançlı
bir dönüştür, mecburen ölmek de denî kimselerin ve ağyarın hâlidir ve firâkla
ve zararla dönüştür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbrahim
b. Ethem birgün memleket, nimet ve saltanatı ile sevinmişti, O gün rü’yâsında
bir adam gördü. Ona bir mektup verdi. Mektupta şöyle yazılı idi: “Fâniyi bakiye
tercih etme, mülkünle mağrur olma, Allâh’ın emirlerini yerine getirmeğe davran.
Çünkü Allâh: Rabbinizin mağfiret ve cennetine müsaraat edinîz! (Âl-i İmran s. 133)” buyurmaktadır. İbrahim bunu
okuyunca korkarak uyandı ve kendini Allâh’a ibâdete verdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seni
Allâh’a yaklaştıracak şeyleri kaçırdığına üzülmemek, kötü amellerine nedamet
etmemek kalbin ölü olmasının alâmetlerindendir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fatiha
sûresi tefsirinde Molla Fenarî der ki: Nebiler, ümmetlerine şefkâtlerinden
dolayı Kıyamet gününden korkarlar ve “Allâh’ım! Onları selâmette kıl!” diye
iltica ederler ve en fazla şefkat sahipleri oldukları cihetle en şiddetli onlar
korkarlar, ümmetleri ise sadece kendilerini düşündükleri için korkarlar.</p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Yunus ve Hud Sûreleri Tefsiri, 35-36.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>20 HAZİRAN 2007</b></p>

<p><b>HZ. PEYGAMBER (S.A.V.)’İN  </b></p>

<p><b>DÜNYÂYA BAĞLANMAMALARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbas (r.a.)’den: Ömer b. Hattab (r.a.) bana şunları anlattı: Bir defâsında
Resûlullâh (s.a.v.)’in yanına girdim. Bir hasır üzerine yatmışlardı. Üzerinde,
belinden aşağısını örten bir örtüden başka bir şey yoktu. Üzerine uzandığı
hasır vücûdunda iz bırakmıştı. Odanın bir köşesinde bir sa’ kadar arpa vardı.
Diğer köşede deri tabaklamakta kullanılan ve Selem denilen ağacın yaprakları
duruyordu. Duvarda bir de deri asılıydı. Bunları görünce gözlerim yaşardı.
Resûlullâh (s.a.v.) bana:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ey Hattab oğlu, niye ağlıyorsun?” diye sordular. Ben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ey Allâh’ın Peygamberi (s.a.v.) ağlamayıp da ne yapayım, üzerine yattığınız
hasır, vücûdunuzda iz bırakmış, şu gördüklerim de senin bütün servetin. Kisra
ve Kayser ise bolluk ve refah içindeler. Halbuki Sen Allâh’ın Hz. Peygamberi
(s.a.v.) ve seçkin kulusun. Ama işte bütün servetin!” dedim. O zamân Resûlullâh
(s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ey Hattab oğlu, istemez misin, dünyâ onların olsun, âhiret de bizim.” buyurdu.</p>

<p><b>(M. Yûsuf Kandehlevî (rh.a.),</b></p>

<p><b>Hadîslerle Müslümânlık, 2.c, 857.s.)</b></p>

<p><b>DÖRT ŞEYİ DÖRT ŞEYDE BULDUK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Bekir Verrâk demiştir ki, senelerdir dört şeyi aradık, dört şeyde bulduk:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Allâh (c.c.)’ün rızâsını aradık, O’na itaatte,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Maîşet genişliğini, duhâ (kuşluk) namâzında,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Din selâmeti aradık, lisânı (dili) muhâfazada,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
Kabir aydınlığı aradık, gece namâzında bulduk.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Yûnus ve Hûd Sûreleri Tefsîri, 149.s.)</b></p>

<p>&nbsp;</p>

<p><b>21 HAZİRAN 2007</b></p>

<p><b>SİLSİLE-İ ÂLİYENİN ALTINCI POSTNÎŞÎNİ </b></p>

<p><b>HZ. EBÜ'L-HASAN HARKÂNÎ (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İsmi
Ali bin Ca‘fer, künyesi Ebü'l-Hasan'dır. Harkânî diye de meşhur olmuştur.
İran'ın Horasan bölgesindeki Bistam'ın bir kasabası olan Harkan'da doğdu. 1034
(H.425) senesinde Harkan'da vefât etti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Büyük
İslâm âlimi Bâyezîd-i Bistâmî'nin rûhâniyetinden istifâde eden Ebü'l-Hasan
Harkânî on iki sene Harkan'dan Bistam'a hocasının kabrini ziyâret için gitti.
On iki sene sonra, Allâhü Te‘âlânın lütfuyla Bâyezîd'in rûhâniyetinden istifâde
edip olgunlaştı. Allâhü Te‘âlâyı tanıtan kalp ilimlerinde ve diğer ilimlerde
talebe yetiştirmeye başladı. Pekçok talebesi vardı. Zamânın hükümdârı Sultan
Mahmûd-ı Gaznevî, onun sohbetinde bulundu. Ebü'l-Hasan Harkânî ona bir
hırkasını hediye etti. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yolların
korkulu eşkıyâlarla dolu olduğu bir zamanda yolculuğa çıkan talebeleri, nasıl
hareket edelim diye sorduklarında; “Ebü'l-Hasan deyip beni hatırlayınız.”
demişti. Yolda eşkıyâlarla karşılaşınca; “Yâ Allâh...” dediler. Yalnız birisi,
hocasını yardıma çağırdı. Diğerlerinin bütün mallarını aldıkları hâlde ona
dokunmadılar. Berâberce Ebü'l-Hasan'ın huzûruna gelince, durumu anlatıp,
sebebini sordular: “O arkadaşınızı kurtaran Allâhü Te‘âlâdır. Günahkâr ağızdan
çıkan duâyı Cenâb-ı Hakk kabul etmez. Bunun için siz Allâh'a yalvardığınız
zaman duânız kabûl olmadı. Bu arkadaşınız beni hatırlayıp imdât isteyince; “Yâ
Rabbî! Şu kulunu içinde bulunduğu belâdan kurtar.” diye Rabbime duâ ettim.
Allâhü Te‘âlâ duâmı kabul ettiği için, arkadaşınız kurtuldu. Mesele bundan
ibârettir.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebü'l-Hasan-ı
Harkânî hazretleri buyurdular ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nîmetlerin
en iyisi, çalışarak kazanılandır. Arkadaşların en iyisi, Allâhü Te‘âlâyı
hatırlatandır. Kalplerin en nûrlusu içinde mal sevgisi olmayandır. Şu iki
kişinin çıkardıkları fitneyi, şeytan bile çıkaramaz. Dünyâ hırsına sâhib âlim
ve ilimden yoksun sûfî. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çok
ağlayınız, az gülünüz, çok susunuz, az konuşunuz. Çok veriniz, az yiyiniz, çok
uyanık olunuz, az uyuyunuz. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Yeni Rehber Ansiklopedisi, 6.c., 142.s.)</b></p>

<p><b>&nbsp;</b></p>

<p><b>22 HAZİRAN 2007</b></p>

<p><b>BAHİLLİK (CİMRİLİK VE TAMAHKÂRLIK)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerifte: “Bahillikten kaçınınız. Çünkü sizden öncekileri bahillik helâk
etmiştir.” buyuruldu. Faik kitabında diyor ki: Bahillik, malın hakkını
vermemektir. Farz olan öşr ve zekâtı vermemek gibi. Muğni tefsirinde diyor ki,
bahillik, zekât, sadaka, din kardeşine yardım, akrabasına yardım (sıla-i rahm),
dilenciye vermek, komşusuna ikram, misafire in'am, çoluk çocuğuna nafakayı
rahat tutmak, hizmetçilerine vermek, alim ve salihlere yardım, gariblere
nafaka, düşkünlerin elinden tutmak gibi mala, paraya aid hakları yerine
getirmemektir. O halde bahillikten kaçınmalıdır. Çünkü insanı helâka götürür.
Bahil, bir ekmek veremezken, Allâh yolunda canını nasıl verebilir?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesabih
ve Meşarık'ta yazıyor: Peygamber (s.a.v.) Efendimiz buyurdu ki: “Cehennemde
Bahillik isminde bir ağaç vardır. Dalları dünyadadır. Onun dallarından birine
tutunanı, o dal cehenneme çeker. Kökü cennette olan bir ağaç vardır. Dalları
dünyadadır. İsmi cömertliktir. Bunun dallarından birine tutunanı, bu dal
cennete çeker” buyuruldu. Ya'ni bahil, bahilliğin sonunda cehenneme, cömert,
cömertliğinin bereketi ile cennete ve Cemâl-i İlâhi’ye kavuşur. Diğer bir
hadîs-i şerifte de: “Bahil, çok ibadet edici olsa da, Cennete giremez. Cömert,
fasık, günahkâr olsa de cehenneme giremez.” buyuruldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Haberde
geldi ki, bahilin dünya hayatı, fakirlerin hayatı gibidir, ama âhirette hesabı,
zenginlerin hesabı gibidir. Zavallı bahil, dünyada sıkıntı ve darlıkta olup,
ahirette hesabı daha şiddetli ve zor durumdadır. Ne kadar ziyandadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Lüme'at-i
Meşarık'ta, Ebû Zerr Gıfârî (r.a.)'in bildirdiği hadîs-i şerifte:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Güneş
her doğduğunda iki yanında iki melek durur ve ya Rabbi, nafaka verene halef,
ma'ni olana telef gönder. Biri o duâyı, biri de bu duayı söyler.” buyuruldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Emiru’l
mü'minin Ali (k.v.) buyuruyor ki, bahile müjde ver ki, günlük olaylarla parası
elinden çıkar, yahud varisine geçer.</p>

<p><b>(Mevlâna Muhammed Rebhamî, </b></p>

<p><b>Riyadun Nasihîn, 525.s.)</b></p>

<p><b>&nbsp;</b></p>

<p><b>&nbsp;</b></p>

<p><b>23 HAZİRAN 2007</b></p>

<p><b>SULTAN ABDULHAMİD HÂN </b></p>

<p><b>VE DÜYÛN-İ UMÛMİYE</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Osmanlı
Devleti, Sultan İkinci Abdülhamid Hân zamanına geldiğinde, ağır dış borçlar
altında ezilme mevkiindeydi. Akıllı tedbirlerle belli bir zaman içerisinde bu
borçlar ödenebilirdi. Lâkin 93 Harbi (1877-78) hezimeti, devleti iflâsın
eşiğine getirdi. Devlet, en verimli topraklarını kaybetti. Bu arada, Rusya'ya
ağır tazminat ödeme mecburiyetiyle karşı karşıya kalındı. Rusya Ağrı
kendilerine bırakıldığı takdirde, tazminât hakkından vaz geçebileceğini teklif
etti ise de, Sultan Abdülhamîd Hân bu teklifi kesinlikle reddetti. Eğer Sultan
Abdülhamîd Hân Ayastefanos antlaşmasındaki tazminatı, Berlin muahedesi ile
düşürmemiş olsaydı, devlet daha o sırada batabilirdi. Ordunun durumu ise
perişan bir vaziyetteydi. Emperyalist Avrupa devletleri yıllardır peşinde
koştukları emellerine ulaşmak üzereydi. Onlar dış baskıların çemberi içerisinde
sıkışan Osmanlı’yı borç bataklığı içinde boğmak istiyorlardı. II. Abdülhamîd
Hân’ın devraldığı mâlî durum bu idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1875
yılında borçları ödeyebilmek için rüsûm-ı sitte idaresi faaliyete konuldu ise
de, bu idare şekli, Avrupalı alacaklıları memnun etmedi. Neticede Tevhîd-i
Düyûn yapılması kararlaştırıldı. Böylece bütün dış borçlar birleştiriliyordu.
Devletin bâzı mallar üzerinden aldığı gelir bundan böyle Türkiye Mâliye
Nezâreti tarafından değil, ancak Düyûn-i Umûmiye tarafından tahsil edilecekti.
Düyûn-i Umûmiyenin yetkisine bırakılan gelirler şunlardı: Tütün, tuz ve ipek vergi
gelirleriyle, damga pulu ve balık resimleri. 3 Ekim 1880 yılında Muharrem
kararnamesi İstanbul'daki büyük devletlerin elçilerine tebliğ edildi. Düyûn-i
Umûmiye ile Türkiye rahat bir nefes almış ve borçlarını ödemeye başlamıştı. Bu
târihte devletin dış borçlarının toplam faizleri ile birlikte 280 milyon
tutarındaydı. Rusya'ya harp tazminatı ise, bu hesabın dışında kalıyordu.
Muharrem kararnamesi ile bu borçlar 117 milyona kadar düşürüldü. Bu muazzam
başarı Sultan Abdülhamîd Hânın şahsî kabiliyeti ve akıllı siyâseti sâyesinde
sağlanmıştı.</p>

<p><b>(Yeni Rehber Ansiklopedisi, 1.c. 100.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>24 HAZİRAN 2007</b></p>

<p><b>RESÛLULLÂH (S.A.V.)'İ TERCİH ETMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zeyd
b. Hârise (r.a.)'in anası Su'dü kendi kavmini ziyârete gitmişti. Zeyd de
beraberinde idi. Cahiliye devrinde Benî Kayn ibn-i Cişr süvârileri Benî Ma'n
evlerine baskın ettiler. Zeyd (r.a.)'i kapıp aldılar. Anlayışlı bir çocuk idi.
Sûk-ı Ukaz'a (Ukaz çarşısına) getirdiler, satılığa çıkardılar. Hâkim ibn-i
Huzam ammesi (teyzesi) hesâbına dörtyüz dirheme O'nu satın aldı. Hz. Hatîce de
Resûlullâh (s.a.v.) kendisini nikâhladığında Zeyd'i Resûlullâh (s.a.v.)'e hîbe
etti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kelb
kabîlesinden birtakım kimseler hacca gelmişler, Zeyd'i görmüşler, Zeyd onlara
kendini tanıtmış onlar da tanımışlar. Bunun üzerine babası Hârise ve birâderi
Ka'b, O'nu kurtarmak için fidyesini alıp yola çıktılar. Mekke'ye geldiler.
Peygamber (s.a.v.)'in yanına gittiler. “Ey Muttalib'in Oğlu, Ey Kavmin
Seyyidi'nin Oğlu! Siz Allâh'ın Harem-i şerîfinin ehlisiniz. Zahmettekileri
kurtarır, esirleri doyurursunuz. Biz sana yanındaki çocuğumuz için geldik. Bize
lûtfet ve ihsân et. Takdîm edeceğimiz fidyesini kabûl eyle.” dediler. Peygamber
(s.a.v.): “O kimdir buyurdu?” Zeyd b. Hârise, dediler. Bunun üzerine “Haydi
çağırın O'nu da muhayyer bırakın. Eğer sizi tercih ederse fidyesiz sizin olsun;yok eğer beni ihtiyar ederse (tercîh ederse) vallâhi ben, beni tercih edene
karşı fidyeyi tercih etmem.” buyurdu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Binâenaleyh
çağırdılar, Resûl (s.a.v.): “Bunları tanıyor musun?” buyurdu, evet şu babam, şu
amcam dedi. Peygamber (s.a.v.) Efendimiz: Ben de o bildiğinim, sana olan
sohbetimi de gördün. Şimdi ya beni tercih et, ya onları. O vakit Zeyd (r.a.)
dedi ki: “Ben sana karşı kimseyi tercih edemem, sen benim hem babam, hem
amcamın yerinesin.” Buna karşı babası ve amcası, “Yazık sana yâ Zeyd, köleliği
hürriyete ve babana ve amcana ve ehli beytine (âile halkına) tercîh mi
ediyorsun?” dediler. Zeyd de “Ben bu zâttan öyle şeyler gördüm ki O (s.a.v.)’e
karşı hiç kimseyi tercih edemem.” dedi. Resûlullâh (s.a.v.) bunu görünce onu
hicre (taşın üzerine) çıkardı ve buyurdu ki: “Şâhid olun Zeyd benim oğlumdur,
bana vâris olacak, ben de ona vâris olacağım.” Bunu görünce babasının ve
amcasının gönülleri hoş oldu, memnun olarak dönüp gittiler. </p>

<p><b>(Hakk
Dîni Kur'an Dili, 6.c., 3900.s.)</b></p>

<p>&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Not:</b> Allâh (c.c.) ve
Resûlü (s.a.v.)'i tercihinin semeresi olarak, Hz. Zeyd (r.a.), Kur'ân-ı Kerîmde
ismi geçen tek sahâbe olmak şerefine nâil olmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>25 HAZİRAN 2007</b></p>

<p><b>YALANIN ŞAKASI OLMAZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Doğruluğun
zıddı olan ikiyüzlülük, yalancılık, sahtekârlık gibi kötü huylar bireyler
arasında sağlıklı ilişkiler kurma imkanını ortadan kaldırır. Hz Peygamber
(s.a.v.) de daima, insanlara bu huylardan şiddetle kaçınmalarını söylemiştir.
Yalan söylemeden, hile ve sahtekarlık yapmadan mutlu bir hayat
sürülebileceğinin somut örneğini kendi hayatında göstermiştir. Bunun yanında
insanlara da bu doğrultuda emir ve tavsiyelerde bulunmuştur. Doğrulukla çelişen
davranışların her çeşidini kötü görmüştür. Bir çocuğu “Gel sana şunu vereceğim”
diyerek çağırıp sonra bir şey vermemeyi bile aldatma ve yalan saymış; bu tür
davranışlardan kaçınılmasını istemiştir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün
Hz Peygamber (s.a.v.) Abdullah b. Amr (r.a.)’in evinde misafir iken, annesi
birşey vereceğini söyleyerek onu yanına çağırır. Hz. Peygamber (s.a.v.) çocuğa
ne vermek istediğini sorar. Annesi hurma vereceğini söyler. Bunun üzerine Hz.
Peygamber (s.a.v.) “Eğer aldatıp birşey vermeseydin sana bir yalan yazılmış
olurdu!” buyurur. Doğruluğun iyiliğe, iyiliğin cennete götüreceğini, yalanın
kötülüğe kötülüğün ise cehenneme sürükleyeceğini veciz bir şekilde vurgulamış,
yalandan şiddetle kaçınılmasını istemiştir. Sorulan bir soru üzerine Müslümanın
korkak olabileceğini, cimri olabileceğini, ama asla yalancı olamayacağını ifade
etmiştir.</p>

<p><b>(İbrahim Sarıçam, </b></p>

<p><b>Hz. Muhammed (s.a.v.) ve Evrensel Mesajı, 266.s.)</b></p>

<p>•••••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Üç kişi vardır
ki, Kıyâmet gününde Allâh onlarla konuşmayacaktır: Başa kakmadan hiçbir şey
vermeyen mennân, malına yalan yere yeminle revâc (değer) veren ve elbisesini
sürükleyen.” (H. Şerîf, Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ana-babaya
iyilik ömrü artırır. Yalan söylemek rızkı noksanlaştırır, duâ kazaya siper
olur.” (H. Şerîf, Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Cemâati
güldürmek için lâf edip yalan söyleyen kişiye yazıklar olsun, ona yazıklar
olsun.” (H. Şerîf, Tirmizî)</p>

<p><b>26 HAZİRAN 2007</b></p>

<p><b>KADINLARIN ERKEKLERE VE</b></p>

<p><b>ERKEKLERİN KADINLARA BENZEMESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v)'in şöyle buyurduğu rivayet olunmuştur: “Allâhü Te‘âlâ kadınlardan
erkeklere benzemeye özenenlere, erkeklerden de kadınlara benzemeye özenenlere
lânet etsin.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başka
bir rivayette: “Allâhü Te‘âlâ kadınlardan erkekleşenlere lânet etsin.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
rivayette Resûlullâh (s.a.v.) şöyle buyurmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhü
Te‘âlâ erkeklerden kadınlaşanlara, kadınlardan da erkekleşenlere lânet etti.” (Buhârî) Yâni giyinişlerinde, sözlerinde erkeklere
benzemeye özenen kadınlarla, kadınlara benzemeye çalışan erkeklere lânet
etti... </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hureyre (r.a.)'den, Resûl-i Ekrem (s.a.v)'in şöyle buyurduğu rivayet
olunmuştur: “Cenab-ı Hakk erkek giyinişi gibi giyinen kadına, kadın gibi
giyinen erkeğe lânet etsin.” (Ebû Dâvud) Kadın, erkeklerin kıyafetine büründüğü
vakit Allâh (c.c.)’ün ve Resûlü (s.a.v)’in lânetine müstahak olur (hak
kazanır). Kocası, kadının böyle giyinmesine imkân verdiği için o da lâneti hak
etmiştir. Çünkü kocanın vazifesi hanımını Allâh (c.c.)’e tâate yöneltmek, onun
isyanına engel olmaktır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nitekim
Allâhü Te‘âlâ: “Ey iman edenler, gerek kendilerinizi, gerek ailelerinizi öyle
bir ateşten koruyun ki, onun yakacağı insanla taştır.” (Tahrîm
s. 6) buyuruyor. Yâni, kendiniz hakkında vacip olduğu gibi, onları da
terbiye edin, onlara gerçekleri öğretin, Allâh (c.c.)'e itaat etmelerini
emredin, ma‘sıyetten (günahtan, isyandan) sakındırın.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hepiniz
çobansınız ve her çoban kendi sürüsünden mes‘uldür. Er kişi de kendi ailesinin
çobanıdır. Kıyâmet gününde onlardan sorguya çekilecektir.” (Buhârî ve Müslim) </p>

<p><b>(İmam Zehebî (rh.a.), Büyük Günahlar, 121.s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>27 HAZİRAN 2007</b></p>

<p><b>ALLÂH RESÛLÜ (S.A.V.)'E </b></p>

<p><b>BAĞLILIK VE SAİD B. ÂMİR (R.A.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ömer (r.a.), Said b. Âmir b. Hızyem’i Humus’a vali tayin etti. Kendisi Humus’a
geldiğinde:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ey Humuslular, valinizi nasıl buluyorsunuz?” diye sordu. Halk, kendisine
vâliden şikâyet etti:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Biz dört husûsta ondan şikâyetçiyiz. Kuşluğa doğru bizimle görüşüyor. Gece
vakti kimsenin işini görmüyor. Ayda bir gün bizimle hiç görüşmüyor. Bazan
deliliği tutuyor.” dediler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine Hz. Ömer (r.a.), şikâyetçilerle valiyi bir araya getirdi. Ve:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Allâhım, bugün valimin hakkındaki düşüncelerimde yanılmadığımı göster.” diye
duâ etti. Hz. Said:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Vallâhi anlatmam hoş olmayacak ama yine de anlatayım: Hizmetçim yok. Hamuru kendim
yoğuruyor, oturup mayalanmasını bekliyorum. Sonra ekmek yapıyorum. Sonra da,
abdest alıp bunların yanına geliyorum. Onun için kuşluğa doğru görüşüyorum.
Bütün günü onlara hasrediyorum. Geceyi de, Allâh’a ibâdet ve taatla ihya
ediyorum. Çamaşırımı yıkayacak hizmetçim olmadığı gibi, değişik çamaşırım da
yok. Ayda bir gün çamaşırlarımı yıkayıp kuruyuncaya kadar evde oturuyorum.
Banyomu yapıp, akşama doğru onların yanına çıkıyorum. Ben, Mekke’de, ensardan
Hubeyb’in, şehid edilmesine şâhid oldum. Kureyş onu parçalamış, bir kütük
üzerine koymuştu. Onu şehid etmeden önce, kendisine, Muhammed (s.a.v.)’in senin
yerinde olmasını ister misin, dediler. O da, vallâhi, Muhammed (s.a.v.)’in
ayağına bir diken batsa, ben, çoluk çocuğumun içinde bile rahat edemem, dedi.
Sonra da, Ya Muhammed (s.a.v.), diye nida etti. O güne ait hatırladığım şeyler;Hubeyb’e o durumda yardım edememem; Allâh’a inânmayan bir müşrik olmam
sebepleriyle Allâh’ın beni hiç bir zamân affetmeyeceği düşüncesine kapıldım.
İşte bu sebeple, ara sıra şuurumu kaybediyorum.” dedi. Bunun üzerine Hz. Ömer
(r.a.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Beni, görüşlerimde isabetsiz çıkarmayan Allâh’a hamdederim.” dedi. Valiye bin
dinâr verdi.</p>

<p><b>(M. Yûsuf Kandehlevî (rh.a.),</b></p>

<p><b>Hadîslerle Müslümânlık, 2.c, 723.s.)</b></p>

<p>&nbsp;</p>

<p><b>28 HAZİRAN 2007</b></p>

<p><b>ÂYETE’L KÜRSÎ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
âyet Allâh’ın yüce zatı ile ilgili temel ilâhi meseleleri kapsamaktadır.
Böylece Allâh’ın varlığı ve tek ilâh olduğu açıkça ifade ediliyor. O hayat ile
nitelenmiştir. Zatının varlığı vaciptir (vacibü’l-vücud). Başkalarını O
yaratmıştır. Çünkü Kayyum, Zatı ile Kaim ve başkalarını da ayakta tutan
demektir. Allâh, başka bir varlığa hulul etmekten ve bir mekanda yer tutmaktan
münezzeh, değişim gibi şeylerden uzak ve berîdir. Onunla öteki varlıklar
arasında herhangi bir benzerlik yoktur. Canlılara ve ruhlara gelen ve arız olan
şeyler, Allâh için sözkonusu değildir. O, mülkün ve melekûtun sahibidir. Usul
ve fürûu yaratan, icad eden O’dur. Yüce kudret ve güç sahibidir, yakalaması
şiddetlidir. O’nun katında, kendisinin izni olmadıkça kimse kimseye fayda
veremez. Herşeyi bilen yalnız O’dur, açık olanını da, gizlisini de bilir.
Tümünü bildiği gibi, bunların parçalarını da bilir. Mâlik olma ve güçlü olma
gibi niteliği olan her mâliki ve güçlüğü mülkünün ve kudretinin genişliğiyle
kuşatmıştır. O’nun için zor diye bir şey yoktur. Herhangi bir işin O’nu meşgul
edip engel olması diye bir durum yoktur. Vehimlerin kapsadığı her şeyden yüce
ve münezzehtir. O derece büyüktür ki, hiçbir idrak onu kavrayamaz. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
sebeple, Hz. Peygamber (s.a.v.) şöyle buyurmuştur: “Şüphesiz Kur’an’da en büyük
âyet, Âyete’l-Kürsî’dir.”</p>

<p><b>(İsmail Hakkı Bursevî, </b></p>

<p><b>Rûhu’l-Beyân Tefsîri, 1.c.,444.s.)</b></p>

<p>•••••••••••</p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Şüphesiz
o (Kur’an), nezdimizdeki ana kitâbda (sâbit) çok yüce, çok kıymetli (bir
kitâb)dır.” (Zuhrûf s. 4)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Binâen’aleyh
sen, sana vahyolunan (Kur’an)a kuvvetle sarıl. Muhakkak ki sen dosdoğru bir yol
üzerindesin.” (Zuhrûf s. 43)</p>

<p>&nbsp;</p>

<p><b>&nbsp;</b></p>

<p><b>29 HAZİRAN 2007</b></p>

<p><b>HAZRETİ PEYGAMBER (S.A.V.)</b></p>

<p><b>KURTULUŞA VESİLEDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rivâyet
olundu ki: Âdem (a.s.) cennetten ihraç olunduğu zamanda nazar edip gördü ki;arşda ve cennetin her mevki‘inde Hakk Te‘âlânın ism-i şerîfi yanında Muhammed
(s.a.v.) ism-i şerîfi yazılı idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dedi:Ya Rabb! Bu Muhammed (s.a.v.) kimdir?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allahü
Te‘âlâ ve Tebâreke Hazretleri buyurdu ki: Bu senin evlâdından O kimsedir ki,
eğer O olmasaydı seni halk etmezdim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âdem
(a.s.) dedi ki: Ya Rabb! Beni bu oğlumun hürmetine afvedip esirge! Hakk te‘âlâ
ve tekaddes hazretleri buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-Ya
Âdem! Eğer gökler ve yerler halkı hakkında bu oğlun hürmetine benden şefaat
dilesen şefaatin makbul olur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazret-i
Ömer (r.a.)’den mervîdir ki: Resûlullah (s.a.v.) buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-Âdem
(a.s.) hatayı işleyip günahkâr olduğu zaman;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-Ya
Rabb! Muhammed (s.a.v.) hakkı için beni mağfiret eyle, dedi. Hakk Te‘âlâ
Hazretleri:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-Yâ
Âdem sen Muhammed’i nice bildin ki ben Onu henüz halk etmedim! diye buyurdu.
Âdem (a.s.) dedi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-Oradan
bildim ki, sen beni yed-i kudretinle halk edip bana ruh nefhettiğin zamanda
başımı kaldırıp arş üzerinde; </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;Lâ
İlâhe İllallah Muhammedun Resûlullâh&quot; yazılmış gördüm. Bildim ki sen ism-i
şerifini ancak sana bütün halkın en sevgilisi olan bir kimsenin ismine muzaf
eylersin, dedi. Hakk Te‘âlâ ve Tekaddes Hazretleri:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-Yâ
Âdem! Doğru söyledin. O bana halkın en sevgilisidir. Madem ki O’nun hürmetine
benden mağfiret istedin, muhakkak ben seni afv eyledim. Eğer Muhammed (s.a.v.)
olmasaydı, seni halk etmezdim buyurdu.</p>

<p><b>(Hz. Mahmûd Sâmî Ramazânoğlu (k.s), </b></p>

<p><b>Musahabe 4, 13-14.s.)</b></p>

<p class=MsoNormal><b>&nbsp;</b></p>

<p><b>30 HAZİRAN 2007</b></p>

<p><b>MÜSLÜMANIN ÖZELLİKLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kendine
veya başkasına zulmeden her bir kimse, eğer yeryüzünde bulunan bütün eşyaya
mâlik olsa idi, azâbdan kurtulmak için onu behemehal (elbette) feda ederdi.
Onlar azabı görünce pişmanlıklarını gizlerler. Fakat aralarında kendilerine
haksızlık yapılmaksızın adaletle hükmolun-muştur bile.” (Yunus s. 54)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Akıl
sahibine gerekir ki, eski ahvâlini iyice düşünüp hatâ ve günâhlarından tevbe
etsin ve başına musibet gelmeden evvel tedarikli bulunsun ve Cenâb-ı Hakk’tan
irtibatını kesmesin. Bütün ulemâ şu üç hasletin her müslümanda bulunması
gerektiğinde ittifak etmişlerdir ki bunlar da hepsi beraber olduğunda tamam
olur, biri olmadan diğerleri noksan kalır. Bu hasletler de şunlardır: 1-
Zulümden, Allâh’ın ve Resûlü (s.a.v.)’in razı olmayacağı şeylerden arındırılmış
hâlis müslümanlık, 2- Temiz gıda, helâl lokma, 3- Amellerde sıdk u sadakat.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû’d-Derdâ
(r.a.)’den rivayete göre şöyle demiştir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh’ın
bir takım kulları vardır ki, onlara “Ebdal” denilir. Onlar Allâh’a ne çok oruç
tutmakla, ne çok namaz kılmakla, ne çok hacca gitmekle, ne de sakallarının
güzelliğiyle ulaşmışlardır. Allâh’a vâsıl olmalarının sebebi verâ’da
(haramlardan çok sakınmakta) sadâkatleri, sâlih amellere hâlis kalb ile sağlam
niyetleri, sadırlarının selâmeti, yani kibr, kin, buğz gibi ahlâk-ı zemimeden
salim bulunmaları, ve bütün müslümanlara merhametli olmalarıdır. Allâh onları
ilmiyle seçmiş ve kendi hâs kulları arasına koymuştur. Onlar İbrahim (a.s.)’ın
kalbi gibi kalblere sahip olup kırk kadar ricaldirler. Bilesin ki, onlar kafi
sûrette hiçbir şeye sövmezler, hiçbir kimseye lânet etmezler, kendilerinden
aşağıdakilere eza etmezler, tahkir etmezler, kendilerinden yüksekte bulunanlara
hased etmezler.”</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Yunus ve Hud Sûreleri Tefsiri, 34.s.)</b></p>

<p><b>&nbsp;</b></p>

<p><b>&nbsp;</b></p>

<p><b>1 TEMMUZ 2007</b></p>

<p><b>GURUR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Dünya
hayatı sakın sizi aldatmasın. Allâh'ın afvına güvendirerek şeytan sizi
ayartmasın.” (Lokman s. 33)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) şöyle buyurmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Akıllıların
uyku ve yemeleri ne güzel şeydir. Onlar nasıl olur da ahmakların uykusuzluğuna
ve cehd ü gayretlerine aldanırlar. Halbuki takva sahibinin bir zerre ameli ve
yakîni, aldanmışların yer dolusu ibadetinden hayırlıdır.” (İbn-i Ebi'd-Dünya) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Diğer
bir Hadîs-i şerîfte de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Akıllı,
nefsini deneyip ölümden sonrası için çalışan, ahmak da nefsinin arzularına uyup
Allâh’tan uman kimsedir.” (Tirmizî ve İbn-i Mâce)
buyurmuşlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gurur,
cehaletin bir çeşididir. Çünkü, bununla beraber her cehalet gurur ve aldanma
değildir. Gurur, hevasına uygun olan şeylerde nefsin sükun bulduğu ve şeytanın
aldatması ile tabiatın meylettiği şeylerdir. İnsanların çoğu hatada oldukları
halde, kendilerinin hayır üzere olduklarını sanırlar ki, aldanma çeşitlerinin
ayrılmasına ve derecelerinin ayrı olmasına rağmen, hepsi mağrur ve
aldanmışlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mağrurlar
dört sınıftır: Birinci Sınıf: İlim erbabıdır. Bir kısmı şer'î ve aklî ilimleri
toplamış, derinliğine onlara nüfuz etmiş, onlarla meşgul olmuş iken, azalarını
isyandan koruyup amel ile meşgul etmemiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkinci
Sınıf: İbadet ve amel erbabıdır. Bunlardan aldananlar pek çoktur. Kimi namâzda,
kimi kıraatte, kimi hac'da, kimi gaza'da, kimi de zühdünde gurura kapılıp
aldanmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Üçüncü
Sınıf: Mutasavvife (tarikat ehli)dir. Bunlar söz ve görünüşlerini, kalıp
kıyafetlerini gerçek sofilere benzetmiş, ancak, bâtın ve zâhirlerini gizli ve âşikâre
günahlardan temizlemedikleri için aldanmışlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dördüncü
Sınıf: Servet sahibleridir. Helâl kazancını yoksul ve muhtaçlara verirken,
halkın bulunduğu yeri ve fakirlerden, aldığını herkese söyleyeni tercih
ederler. Malları ile meşgul olur, onları cimrilikle korur, onlardan infak
etmez, servetlerinden yalnız zekatlarını vermekle iktifa ederler.</p>

<p><b>(Huccetü’l
İslâm İmâm-ı Gazâli (rh.a.),</b></p>

<p><b>İhyâ-u Ulumi’d-dîn, 3.c., 813-870.s.)</b></p>

<p><b>2 TEMMUZ 2007</b></p>

<p><b>KUR‘AN-I KERÎMİ ANLAMAK ANCAK</b></p>

<p><b>SÜNNET İLE MÜMKÜNDÜR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
dedi ki, İmam Şafii (r.a.) şöyle dedi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kur'an’da
bulunan nâsih ve mensuh; Resûlullâh (s.a.v.)’in bildirmiş olduğu haber ile,
zaman itibariyle birinin diğerinden sonra olmasıyla, son olarak bildirilen
hükmün, önceki hükmü ortadan kaldırmasıyle ve Hadis ile icmayı bilen alimlerin
bildirmesi ile tanınır bilinir. Allâhü Te‘âlânın Kitabındaki nasihin çoğu ancak
Resûlullâh (s.a.v.)'in sünneti ile tanınır, bilinir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
Cündüb b. Abdullah (r.a.)'den nakletti: Cündüb (r.a.) dedi ki: Resûlullâh
(s.a.v.) şöyle buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
kendi rey’i ile (görüşü ile), Kur'an hakkında bir görüş bildirirse, bu kişi
görüşü ile isabet etse bile hataya düşmüş demektir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
ibrahim et-Teymî'den nakletti:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbrahim
dedi ki: Ömer (r.a.) İbn-i Abbas (r.a.)'e bir mektup göndererek dedi ki: “Kitabı,
Resûlü ve kıblesi bir olan bu ümmet nasıl olur da ihtilafa düşer?.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbas (r.a.) cevaben dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ya
Emire’l Mü'minin, bize Kur'an nazil oldu. Biz de O'nun ne için indiğini bilerek
okuduk, belledik. Bizlerden öyle kavimler, topluluklar gelecek ki Kur'anın ne
için indiğini bilmeden O'nu okuyacaklardır. Her grubun bu âyetlerden ayrı ayrı
görüşleri olacaktır. Farklı farklı görüşler olunca ihtilafa düşeceklerdir,
ihtilafa düşünce birbirleriyle savaşacaklardır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Evet,
bunlardan anlaşılıyor ki; Kur'an'dan doğru hüküm çıkarmak için âyetlerin sebebi
nüzûlünün (ne için indiğinin) bilinmesi gerekmektedir. Bunlar da Resûlullâh
(s.a.v.)’in hadislerinin bilinmesi ile mümkündür.</p>

<p><b>(İmam-ı Suyutî, Akidede Sünnetin Yeri, 71-72.s.)</b></p>

<p>&nbsp;</p>

<p>&nbsp;</p>

<p><b>3 TEMMUZ 2007</b></p>

<p><b>BAĞDAT’IN BOMBALANMASIYLA</b></p>

<p><b>YOK EDİLEN HAZİNELER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İslam
alimlerinin yazmış oldukları eserler sayısızdır. Bu konuda İsmail En-Nebehanî
şöyle diyor: &quot;İslam ilim adamlarının yazdıklarını sayı altına almak
imkansızdır. El-Hafız EsSuyutî'nin yazdığı kitaplar sadece beşyüz civarındadır.
Bunların her birisi ise birkaç cilttir. Çoğu da dînî konuları ihtiva
etmektedir. Ondan daha evvel El-Hafız İbn-i Hacer, İmâm Beyzâvî ve Şehzâde,
İmam En-Nevevî, Şeyhülekber Muhyiddin Arabî (bunun eserleri birkaç yüzü
geçmiştir, her biri birkaç cilttir). Bunlardan önce ve gerekse daha sonra
yaşamış sayılmayacak derecede âlimler vardır. Eş-Şa‘ranî, İbnü’l Hacer,
El-Mekkî, El-Menavî, Aliyyü’l Kârî ve İbn-i Kemal paşa gibi... İslam dîninin
yetiştirdiği dünya çapındaki ilim adamlarını sayacak olursak binlercesinin
adını yazmak zorunda kalacağız. Bununla beraber, selef zamanından bu ana kadar
isimlerini duymadığımız ve eserlerini görmediğimiz pek çok âlim de vardır.
Diğer dinlerde bu kadar eser yazmış ilim adamı görmek mümkün değildir. Hatta
yazdıkları eserlerin toplamı sadece bir İslâm ilim adamının eserleri kadar bile
değildir, örneğin: Şeyhulekber'in yalnız tefsîri yüz cilttir. Onun gibi İmam
Beyzâvî İbn-i Nakid El-Makdesî'nin tefsiri ondan daha büyük, keza Abdülvehhab
Şa‘rani'nin El-Minen El-Kebir adındaki kitabının altıncı babında;Eshabuttabakat hakkında şöyle diyor: Deniliyor ki: Hafız İbn-i Şahin, üçyüz
otuz kitap yazmıştır. Bunlardan sadece biri bin ciltlik Kur’an-ı Kerim
tefsiridir. Onlardan bir tanesi de bin altı yüz ciltlik hadis müsnedidir. İmam
Eş-Şa‘ranî devamla: Bazı ulemanın rivayetlerine göre, Şeyh Abdulgaffar Elkosî,
Şafii mezhebinde bin cilt te’lif etmiştir. Celâleddin Es-Suyutî de diyor ki:Şeyh Ebu’l Hasan El-Eş‘arî, altıyüz ciltlik bir tefsir yazmış ve bu tefsir hala
Bağdat Nizâmiye Medresesi kütüphanesinde korunmaktadır.”</p>

<p><b>(Mehmed Çağlayan, </b></p>

<p><b>Ehl-i Sünnet ve Akaidi, 170-171.s.)</b></p>

<p><b>4 TEMMUZ 2007</b></p>

<p><b>HZ. PEYGAMBER (S.A.V.)’İN</b></p>

<p><b>ŞAKASI DA DOĞRU İDİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
b. Amr der ki: “Ben, Resûlullâh (s.a.v.)’den duyduğum her şeyi ezberlemek ister
ve yazardım. Kureyşîlerden olan Sahâbîler, beni bundan nehy ettiler (Sen,
Resûlullâh (s.a.v.)’den duyduğun her şeyi yazıp duruyorsun amma, Resûlullâh
(s.a.v.), beşerdir. Gazap halinde de, rızâ halinde de, söz söyler!) dediler.
Bunun üzerine, ben, bir müddet yazmaktan vaz geçtim. Nihayet, durumu Resûlullâh
(s.a.v.)’e arz ettim. Resûlullâh (s.a.v.), ağzına parmağıyla işaret ederek
“Yaz!. Varlığım, kudret elinde bulunan Allah’a yemin ederim ki, buradan, hak
sözden başkası çıkmaz!” buyurdu.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.), dil şakası yaparken bile, doğruluktan, doğru sözlülükten ayrılmaz
“Ben, şaka yaparım amma, gerçekten başkasını söylemem!” buyururdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
koca karı, Peygamberimiz (s.a.v.)’e gelip “Yâ Resûlallâh! Beni, cennete koyması
için Allâh’a dua et!” dedi. Peygamberimiz (s.a.v.) “Ey Ümmü filan! Yüce Allâh,
koca karıyı cennete koymaz!” buyurdu. Namaz vakti girince, Peygamberimiz
(s.a.v.) namaza çıktı. Peygamberimiz (s.a.v.), namazdan dönünceye kadar
kadıncağız, ağladı durdu. Hz. Âişe (r.anhâ); “Yâ Resûlallâh! (Koca karı,
cennete girmez!) dediğin için, bu kadıncağız, ağlayıp duruyor!” dedi.
Peygamberimiz (s.a.v.), güldü:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Haber
veriniz ki: O, cennete koca karı olarak girmeyecek! Çünkü, yüce Allâh
(Gerçekten, biz, onları, yep yeni bir yaratılışla yarattık ta, kız oğlan kızlar,
kocalarına sevgiyle düşkün hep bir yaşıt yaptık. Amel defterleri sağ
taraflarından verilecek Ashâb-ı yemin için!) (Vâkıâ s. 35) buyuruyor.” Ve
kendisinin gençleşip de, cennete öyle gireceğini söylemek istediğini anlattı.</p>

<p><b>(M. Asım Köksal,</b></p>

<p><b>İslam Tarihi Medine Devri, 11.c., 437.s.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>5 TEMMUZ 2007</b></p>

<p><b>İNSANLARIN BAŞINA REİS (MELİK)</b></p>

<p><b>OLMAKLA ONLAR MÜSLÜMAN EDİLMEZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Hamza (r.a.)’in, İslâm'a gelip de Ashabın günden güne arttığını gören, Kureyş
büyükleri toplanarak Ebû Tâlib'in evine geldiler ve istediler ki (s.a.v.)
Efendimizi çağırsın, şikâyet sebeplerini ortadan kaldırmak ve aralarında
kaynaşma ve iyilik getirecek bir yola girmesini sağlasın. Ebû Tâlib, (s.a.v.)
Efendimizi çağırdı ve: “Kardeşim oğlu, şu topluluk senin kavmindendir,
şikâyetlerini dinle de aramızda iyilik olsun.” dedi. Topluluktan biri söze
başlayarak: “Ey Muhammed, Arablardan kimseyi bilmiyorum ki, kavmi arasına senin
getirdiğin gibi uygunsuzlukları getirmiş olsun; baba ve dedelerimize taş attın,
dînimize karşı çıktın, bizi düşüncesizlikle suçlayıp, putlarımıza atıp tuttun,
yapmadığın kötülük kalmadı. Eğer bunlardan maksadın mal toplamak ise sana mal
bulalım, en zenginimiz sen ol, eğer içimizde yüksek yer kazanmak istiyorsan
seni kendimize başkan yapalım, öyle ki senin reyin dışında bir şeye karar
verilmesin, bir saltanat kurmak istiyorsan seni kendimize Melik yapalım, yok
eğer senin şu durumun bir cin işi olup da iradene üstün geldiyse mallarımızı
harcayarak iyileştirmeğe koyulup, seni o dertten kurtarmağa çalışalım, değilse
hasta sayalım.” dedi. Hz. Peygamber (s.a.v.) karşılık verdiler: “Bende
dediğiniz şeylerin hiç birisi yoktur; tersine Cenâb-ı Hakk, beni size Elçi
olarak göndermiş ve bana Kitab indirmiştir, sizin için müjdeci ve korkutucu
olmamı buyuruyor, ben de size Rabbimin o buyruk ve yasaklamalarını içtenlikle
bildirdim; eğer bildirilerime uyarsanız dünya ve âhiretçe mutluluğunuza
çalışmış olursunuz, geri çevirirseniz Cenâb-ı Hakk aramızdaki anlaşamamazlığı
düzeltinceye kadar her türlü zorluğa katlanırım.” buyurdular.</p>

<p><b>(Abdullah Âtıf Tüzüner, Sîretü'n-Nebî (s.a.v.), 92-93.s.)</b></p>

<p><b>6 TEMMUZ 2007</b></p>

<p><b>GIYBET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şu
hadisi şerifi İmam Necmeddin Ömer Nesefi, Hz. Cabir ve Ebu Said-i Hudri
(r.anhüma)'dan bildirmektedir. “Gıybet etmek, zina etmekten şiddetlidir.” Cabir
ve Ebû Said (r.anhümâ), gıybet, nasıl zinâdan daha şiddetli olur dediklerinde,
“İnsan zina eder ve sonra tevbe eder, Allâhü Te‘âlâ da onu mağfiret eder. Ama
gıybet edeni, gıybet ettiği kimse ondan razı olmayınca bağışlamaz.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ Kur'ân-ı Kerîminde gıybeti men ediyor ve Hucurat sûresi onikinci
âyetinde: “Bir kısmınız bir kısmınızı (arkasından) hoşlanmayacağı sözle, gıybet
etmesin, çekiştirmesin. Hiç sizden biriniz ölü kardeşinin etini yemek ister mi?
Bundan tiksindiniz değil mi? O halde, gıybet etmekte Allâh'dan korkun.” buyuruyor.
Vesit tefsirinde Züccac’dan bildiriyor: Âyet-i Kerîmenin te'vili şöyledir ki,
senin yanında bulunmıyan birisini, onun beğenmediği şekilde, kötü olarak
bahsetmen, onun ölü halinde etini yemen gibidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zâdü’l
Mukvin kitabında diyor ki: Gıybet dört çeşittir. Biri küfür, biri nifak, biri
günah, biri mübahdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Küfür olan gıybet: Bir kimse, bir müslümanı ayıblar, gıybetini yapar, diğeri de
bunun gıybet olduğunu söyleyip men eder de, o kimse “doğru söylüyorum, bu da
gıybet mi olur” deyip (Âyeti Kerime ile haram olan) gıybeti inkar ederse küfre
girmiş olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Nifak olan gıybet: Müslümanı gıybet eder ve gıybet olmasın diye ismini
söylemiyorum der. Ama dinleyenler, kimden bahs ettiğini, kimi gıybet ettiğini,
bununla beraber, zahidlik tasladığını, takva satıcılığı yaptığını anlarlar. Bu
nifaktır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Günah olan gıybet: Açıkça bir kimseyi gıybet eder, ismini söyler ve bilir ki bu
haramdır. Bu günah olan gıybettir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
Mubah olan gıybet: Bid'at sahibi birisinden fasık diye bahseder. Maksadı
insanların ondan uzaklaşmaları, sakınmaları ve onun tuzağına düşmemeleridir. Bu
mübahdır. Çünkü Resûlullâh (s.a.v.): “Fasık için gıybet yoktur.” buyurdu. Bir
hadîs-i şerîfte: “Faciri, onda olan günahla anınız ki, insanlar ondan
sakınsınlar.” buyuruldu.</p>

<p><b>(Mevlâna Muhammed Rebhami (rh.a.),</b></p>

<p><b>Riyadun Nasıhîn, 496-497.s.)</b></p>

<p><b>7 TEMMUZ 2007</b></p>

<p><b>RESÛLULLÂH (S.A.V.)’İN EHLİ BEYTİNE</b></p>

<p><b>ZEVCELERİNE HÜRMET VE İTAAT ETMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hem
evlerinizde oturun ve evvelki cahiliyyet (zamanında süslenerek, açılıp
saçılarak sokağa çıkan kadınların) çıkışı gibi çıkmayın. Namazı gereği gibi
kılın, zekâtı verin, Allâh'a ve Resûlüne itaat edin. Ey Ehl-i beyt! (Peygamber
âilesi) Allâh sizden sırf günahı gidermek ve sizi tertemiz yapmak istiyor.” (Ahzâb s. 33)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Peygamber,
mü'minlere (her hususta) nefislerinden evlâdır. Peygamberin zevceleri,
mü'minlerin anneleri hükmündedir...” (Ahzâb s. 6)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zeyd
b. Erkâm (r.a.)'den rivayete göre: Resûlullâh (s.a.v.) üç kerre: “Allâh için
Ehl-i beytime (ihsan etmenizi, onları hoş tutmanızı) istiyorum.” buyurdu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Biz;Zeyd bin Erkâm'a Resûlullâh (s.a.v.)'in Ehl-i beytinin kimler olduğunu sorunca
şöyle cevap verdi: “Ali'nin ailesi, Cafer'in ailesi, Akil’in ve Abbas'ın aileleri.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyuruyor: “Ben size öyle büyük bir şey bırakıyorum ki, eğer siz ona
sımsıkı yapışırsanız, asla sapıtmazsınız; Allâh'ın Kitabı ve Ehl-i Beytim.
Düşünün, onlar hakkında bakalım bana nasıl uyacaksınız.” (Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'an-ı
Kerîme uymak, O'nun emirlerini yerine getirmek, yasaklarından da kaçınmak ile
olur. Resûlullâh (s.a.v.)'in Ehl-i beytine uymak ise, onları sevmek ile olur.
Resûlullâh (s.a.v.) buyuruyor ki: “Muhammed (s.a.v.)'in hanedanını bilmek,
cehennemden kurtulmaktır. Muhammed (s.a.v.)'in hanedanını sevmek, Sırat
köprüsünden kolay geçmeğe vesiledir. Muhammed (s.a.v.)'in hanedanına yardım
etmek ise azaptan emin olmaktır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
bin Ebî Seleme der ki: “...Ey Ehl-i beyt (Peygamber âilesi)! Allâh, sizden sırf
günahı gidermek ve sizi temiz yapmak istiyor.” (Ahzâb
s. 33) Ayet-i celîlesi nâzil olduğu vakit Resûlullâh (s.a.v.), Fatıma,
Hasan ve Hüseyin'i çağırdı. Onlara ince bir bez örterek şöyle buyurdu: “Ey
Allâhım! Bunlar benim Ehl-i beytimdir. Bunların günahlarını gider, bunları temizle.”
(Tirmizî)</p>

<p><b>(Kadı ‘Iyaz (rh.a.), Şifâ-i Şerîf, 432.s.)</b></p>

<p><b>&nbsp;</b></p>

<p><b>8 TEMMUZ 2007</b></p>

<p><b>UYUŞTURUCU TİCARETİ HARAMDIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bazı
müslümânlar, hamirler, haşîş, afyon ve kokain gibi uyuşturucu maddelerin
ticaretiyle iştigal etmiştir. Çünkü onlara işte bu eşyanın ticâreti büyük
kazançları en kolay yoldan getirmekte ve en yakın zamanda fahiş zenginliğe
ermektedirler. Şununla beraber ki, İslâm şeriatı bu kârları haram kılar ve
onların sahiplerinin geçimini haramdan itibâr eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)'den hamirlerin satışının haram kılınması hakkında çok hadîsler vârid
olmuştur. Buhârî ve Müslîm’in Câbir (r.a.)'den rivâyet ettikleri, bundandır. Bu
rivayete göre Peygamber (s.a.v.) buyurmuştur ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Şüphesiz
Allâh hamrın (içkinin) satışını, meyteyi (leşi), domuzu ve putları haram kılmıştır.”
Ondan çok hadisler vârid olmuştur ki, onlar onunla intifâı Allâh’ın haram
kıldığını, onun satışını ve bahasını yemeyi haram kıldığını ifâde ederler. O
halde bu uyuşturucuların satılmasının haram kılındığını da içine alır. O her ne
kadar zahirinde, bazı insanların da zannettikleri gibi, ticâret ise de, fakat
o, insanların canlarıyla gençliğin fesâdıyla ve ahlâkların zayi olmasıyla ve
milletin helak olmasıyla bir ticârettir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
bu eşyada ticâretin de haram olmasında şüphe yoktur. Çünkü Kur'ân-ı Kerim onun
haram kılındığı üzerine delâlet etmektedir. Bundan dolayı Cumhûr-i Ulemâ şuna
kail olmuştur ki; bu uyuşturucu maddeler için müslümân hakkında hiçbir kıymet
yoktur. Öyle ise onların satılması câiz olmaz, ne gasıbı tazmin eder, ne de
onları telef eden kimse. Çünkü bunları yapmak onların izzetine delildir.
Onların haram kılınması ise onların hakir şeyler olduğunun delilidir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.)'den rivayet olunmuştur ki, o şöyle buyurmuştur: “Şüphesiz içmesini
haram kılan onların satılmasını ve bahasını (bedelini) yemesini de haram
kılmıştır.”</p>

<p><b>(Şeyh Abdurrahman El-Cezîrî,</b></p>

<p><b>Dört Mezhebin Fıkıh Kitabı, 6.c., 480-491.s.)</b></p>

<p>&nbsp;</p>

<p><b>9 TEMMUZ 2007</b></p>

<p><b>HZ. PEYGAMBER (S.A.V.)'İN HAYASI</b></p>

<p><b>VE İYİ HUYLULUĞU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) kavmi birleştirirdi (birbirlerini sevdirirdi), birbirlerini nefret
ettirmezdi. Her kavmin büyüğüne ikram edip, onu başlarına geçirirdi. Kimseyi
kendi mübarek cemâlinden mahrum etmemek şartiyle kavmin büyüklerini
(düşmanlardan gelecek her kötülükten) koruması için insanlara talimat verirdi.
Ashabını arardı. Gelmeyenleri sorardı. Yanına her oturana nasibini verirdi,
öylesine ki, birini diğerinden fazla seviyor veya tutuyor (zannını) bile
vermezdi. Yanına bir ihtiyaç veya bir şikâyet için gelen kimseye karşı tahammül
gösterirdi. O gelen şahıs yanından ayrılmadıkça, onu yüzüstü terkedip kendisi
gitmezdi. Kendisinden bir şey isteyene, eğer yanında varsa verirdi, yoksa güzel
söz söyleyerek gönlünü alırdı. Tüm insanlara karşı güzel huy ve ahlâkını en iyi
şekilde sunardı. Tebessümünü onlara öylesine arzederdi ki, sanki onlara âdeta
bir baba oluverirdi. Nezdinde hak ve adalet babında hepsi birdi. Kimsenin
kimseden üstünlüğü ve ayrıcalığı yoktu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Ebî Hâle bakınız onu nasıl anlatıyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yumuşak
yüzlü, iyi huylu idi. Kaba ve haşin değildi. Çarşılarda yüksek sesle
konuşmazdı. Hayasını ihlâl edecek sözler söylemezdi. Kimseyi ayıplamazdı,
kimseyi de inanmadığı bir şekilde edip övmezdi. Hoşlanmadığı şeylere karşı
(günah olmadıkça) ses çıkarmazdı, göz yumardı. Herkese güven ve ümit verirdi.
(Kimse ondan ye'se düşmezdi).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;ÂI-i
İmran sûresinde Allâh (c.c.) O (s.a.v.)’i şöyle vasf etmiştir: “Allâh'tan
(gelen) bir rahmet sayesindedir ki, sen onlara yumuşak davrandın, eğer kaba
yürekli ve haşin davranışlı olsaydın yanından dağılıp gitmişlerdi bile.” (Âl-i İmran s. 159)</p>

<p><b>(Kâdı İyaz, Şifa-i Şerif Tercümesi, 118.s.)</b></p>

<p><b>10 TEMMUZ 2007</b></p>

<p><b>KUR'AN-I KERİMİ OKUMAK VE</b></p>

<p><b>DİNLEMEK VAZİFELERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'ân-ı
Kerîmi namaz dışında Mushaf'a bakarak okumak, ezber okumaktan daha
faziletlidir. Çünkü böyle yapmakla okuma ibadeti ile Mushaf'a bakma ibadeti
toplanmış olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'ân-ı
Kerîmi namaz dışında da kıbleye yönelerek ve güzel elbise giyerek taharet üzere
okumak müstahabdır. Başlarken &quot;Eûzü Besmele&quot;yi okumak da müstahabdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'ân-ı
Kerîmi ayda bir defa hatmetmek iyidir. Senede bir, kırk günde bir, haftada bir
hatmedilmesini tercih edenler de vardır. Nebi (s.a.v.) en son olarak haftada
bir hatmederlerdi. Üç günden az bir zamanda hatmedilmesi müstahab değildir.
Çünkü böyle az bir zaman içinde Kur'ân-ı Kerîmin manalarını düşünmek mümkün
olamaz. Tecvidi bile gözetilemez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'ân-ı
Kerîmi dinlemek bir farz-ı kifayedir. Bununla beraber başka bir işle uğraşmakta
olan kimselerin yanında Kur'ân âyetlerinin sesli olarak okunması uygun
değildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'ân-ı
Kerîmi okumak, nafile ibadetten ve aşikâre okumak, gizli okumaktan ve dinlemek
de okumakdan daha faziletlidir. Yeter ki, işte gösteriş bulunmasın.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
kimse yürürken veya bir iş görürken Kur'ân-ı Kerîmi okuyabilir. Yeter ki bu
durum, Kur'ân'ın gafletle okunmasına sebebiyet vermiş olmasın.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namaz
kılınması mekruh olan vakitlerde duâ etmek, tesbihde bulunmak ve Peygamber
(s.a.v.) Efendimize salât ve selâm getirmekle meşgul olmak, Kur'ân-ı Kerîmi
okumaktan daha faziletledir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'ân-ı
Kerîmi okuyup öğrenmiş olan kimse, sonra Kitab'dan okuyamayacak derecede
unutacak olsa günahkâr olur.</p>

<p><b>(Ömer Nasuhi Bilmen, İslâm İlmihali, 210-212.s.)</b></p>

<p><b>11 TEMMUZ 2007</b></p>

<p><b>PEYGAMBER (S.A.V.) EFENDİMİZDE</b></p>

<p><b>DÜNYÂ SEVGİSİ YOKTU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
Hadîs-i şerîfte şöyle vârid olmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Cebrâîl
(a.s.) ona inip dedi ki: Allâh (c.c.)’ün sana selâmı var, isterse şu dağları
ona altın yapayım, nere-ye giderse gitsin o altın dağları onunla beraber olur,
diyor (ne dersin?). Bir an düşündü (Rabbinin kendisine verecek olduğu ilhâmı
bekledi) ve şöyle konuştu”:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey Cibrîl, dünyâ, yurdu olmayanın yurdudur. Ve yine (o) malı olmayan kimsenin
malıdır. Aklı olmayan kimse toplar bunları! Cebrâil (a.s.)’ın cevâbı şu oldu: -
“Yâ Muhammed (s.a.v.)! Allâh seni Kavl-i Sabit ile dimdik kılmıştır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âişe
(r.anhâ)’nın şöyle dediği naklediliyor: “Zamân olurdu tam bir ay beklerdik,
evimizde (yemek için) ateş yakmazdık ve sadece hurma ile su bulunurdu
(yanımızda).”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdurrahman
b. Avf (r.a.)’den: “Resûlullâh (s.a.v.), ne kendi ve ne de ehl-i beyti, arpa
ekmeğinden doymadan irtihâl etti.” Âişe, Ebû Ümâme ve İbn Abbas (r.a.e.)’den bu
meâlde hadîs rivâyet edilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbas (r.a.) dedi ki: “Resûlullâh (s.a.v.) ve ailesi birçok geceler akşam
yemeğini yemeden yatarlardı. Akşam yiyecek bir şey bulamazlardı.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.)’den: “Resûlullâh (s.a.v.) (rahatça) sofrada (tantanalı) konaklarda yemek
yememişlerdir. Kendisine yumuşak ince ekmek de yapılmamıştır. Hiç kızartılmış
koyun da görmemiştir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âişe
(r.anhâ)’dan: “Onun (üzerinde uyuduğu) yatağı içi lif dolu deri idi.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
(s.a.v.)’in evindeki yatağı, beyaz kıldan yapılmış bir şilte idi. Uyuması için
onu ikiye katlardık. Bir gece dörde katlamıştık.” Üzerinde uyuyup sabah
kalktığı zamân sordular:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Bu gece altıma ne serdiniz?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Falan şeyi serdik.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Onu eski haline çevirin. Çünkü onun yumuşaklığı bu gece beni namâzımdan etti,
buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bazen
iple örülmüş bir yatak üzerinde yatardı, bu yatak omuzunda iz bırakırdı.”</p>

<p><b>(Kadı ‘Iyâz (rh.a.), Şifâ-i Şerîf, 141-143.s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>12 TEMMUZ 2007</b></p>

<p><b>DİNÎ VAZİFELERİ (İBADETLERİ)</b></p>

<p><b>İHMAL ETMEMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsanın
yaratılış gayesi, yaratanı tanıyıp O’na kulluk etmektir. Nitekim bir âyet-i kerime’de
Cenab-ı Hakk (c.c.) şöyle buyuruyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ben
cin ve insanı ancak Beni tanısınlar, Bana kulluk etsinler diye yarattım.” (Zâriyat s. 56)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Var
oluş gayesi, (hikmet-i vücûdu) Yüce Yaratanı tanımak ve O’nun buyruklarına
boyun eğmekten ibaret olan insanın, hangi meslek erbabından olursa olsun ve
hangi şartlar altında çalışma durumunda bulunursa bulunsun, her şeyden evvel ve
mutlaka kulluk görevini ifa etmesi gerekir. Çalışma ve diğer meşguliyetler ne
kadar meşru ve önemli olursa olsun, öncelik ibadetlere ve dini vazifelere
aittir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yaratana
isyanın bulunduğu yerde kul’a itâat olmaz.” (Câmiu’s-Sâğîr,
2/452) buyurulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İş
bırakıldığı takdirde geçim sıkıntısı çekileceği iddiası meşru mazeret olamaz.
Çünkü rızık yolları çoktur ve rızık vermeyi Allâhü Te‘âlâ kendi üzerine
almıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Geçim
temini yolunda çalışmanın, iş ve ticaret hayatının dînî vazifelerini îfâya
engel olmayanlar Kur’an dili ile övülmekte, haklarında şöyle buyurulmaktadır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“O
erler ki, ne ticaret, ne alışveriş onları Allâh (c.c.)’ü zikretmekten, namaz
kılmaktan, zekât vermekten alıkoymaz. (Onlar dünya işleri ile meşgul iken de
dâima) kalplerin ve gözlerin dehşet içinde kalacağı günden korkarlar” (Nur s. 37)</p>

<p><b>(Abdülkerim Polat, İslâmda Ticaret Hukuku, 80.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Şu
insanlar, çarçabuk geçen dünyayı seviyorlar da önlerindeki çetin bir günü
(âhireti) ihmal ediyorlar.” (İnsân s. 26)</p>

<p>&nbsp;</p>

<p><b>13 TEMMUZ 2007</b></p>

<p><b>RECEB AYININ FAZÎLETLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Receb
demek heybetli, muazzam, muhterem, kıymetli demektir. Receb ayı Hz. Âdem
(a.s.)’dan beri kıymetli idi. Ayrıca Receb ayı “eşhuru’l- hurum” (Harâm
Aylar)dan olup bu ayda savaş yapmak, harâm sayılmıştır. Yüce Allâh (c.c.)
Kur’ân-ı kerîminde şöyle buyuruyor: “Ey îmân edenler. Bu dört ayda (Zi’l-ka’de,
Zi’l-hicce, Receb, Muharrem) (nefsinize) zulmetmeyiniz. Çünkü bu aylarda işlenecek
güzel amellerin sevâbı, kötülüğün cezâsı öteki aylardan daha büyüktür.” İkrime
ve İbn-i Abbâs (r.a.)’den rivâyet edilen bir hadîs-i şerîfte şöyle buyuruluyor:“Receb Allâh (c.c.)’ün ayıdır. Şa’bân Benim ayımdır. Ramazân ise, ümmetimin
ayıdır.” Bu ay Allâh (c.c.)’ün ayı olduğu için Zât-ı İlâhîyi bildiren “İhlâs”
sûresini çok okumak lâzımdır. Bilhassa İhlâs sûresini günde 11 def’a okumak
tevhîd, istiğfâr ve salâvât-ı şerîfeyi ihmâl etmemek lâzımdır. Abdullâh b.
Zübeyr (r.a.)’den rivâyet edilen bir hadîs-i şerîfte:”Bir kimse, Receb ayında
(şehrü’l-esem olan) bir mü’mini bir sıkıntıdan kurtarsa, Allâhü Te‘âlâ o
kimseye Firdevs’te gözünün görebileceği yükseklikte bir saray verir. Receb’e
ikrâm ve hürmet ediniz. Zîrâ Allâhü Te‘âlâ da size bin çeşit kerâmetle ikrâm,
ihsân eder.” buyurmaktadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.), bu aya ta’zîmen ekseriyâ oruçlu bulunurlardı. Receb’de oruç tutanlar
Allâhü Te‘âlânın üç türlü iyilik ve inâyetine mazhâr olurlar: Bunlardan biri,
geçmiş günâhların mağfireti; ikincisi, kalan ömürlerin bereketi; üçüncüsü
“müfekkuf”, haşirde susuzluktan emin olmasıdır. Bir başka hadîs-i şerîfte: “Bir
kimse Receb’in ilk günü oruç tutsa, Allâhü Te‘âlâ onun bu orucunu yetmiş yıllık
günâhına keffâret sayar...”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
ihtiyâr, Resûlullâh (s.a.v.)’in Receb ayının fazîleti hakkındaki beyânlarından
sonra: “-Yâ Resûlallâh (s.a.v.)! Ben ihtiyârım, Receb ayının küllîsini
tutamam.” dediğinde: “-Sen Receb’in evvel günü, ortası ve âhir günü oruçlu ol,
cümlesini oruç tutmuş gibi olursun.” buyurmuşlardır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Receb
ayı içerisinde iki fazîletli gece vardır. Bu gecelere kandil denir. Receb-i
şerîfin ilk cum’a gecesine Regâib gecesi, yirmiyedinci gecesine Mi’râc gecesi
denir.</p>

<p><b>(Hz. Gavs-ı A’zam </b></p>

<p><b>Seyyid Abdü’l-kâdir-i Geylanî (k.s.),</b></p>

<p><b>Üç Aylar ve Fazîletleri)</b></p>

<p><b>14 TEMMUZ 2007</b></p>

<p><b>MÜBÂREK “ÜÇ AYLAR”DA </b></p>

<p><b>OKUNACAK DUÂLAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Receb-i
şerifte okunacak duâ:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi’smi’llâhi’r-
rahmâni’r- rahîm</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
bârik lenâ fî recebe ve şa’bân ve belliğnâ ramazân vahtim lenâ bi’l-îmân ve
yessir lenâ bi’l- kur’ân.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bu
duânın, sayı tahdidi olmamakla beraber, Receb-i şerif boyunca günde 100 def’a
okunmasında fazîlet vardır.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Receb-i
şerîf duâları:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlk
on (10) gün: “Sübhâna’llâhi’l- hayyil- kayyûm”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkinci
on (10) gün: “Sübhâna’llâhi’l- ehadi’s- samed”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Son
on (10) gün: “Sübhâna’llâhi’l- gafûri’r- rahîm”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şa’bân-ı
şerîfte okunacak duâ:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
bârik lenâ fî şa’bân ve belliğnâ ramazân vahtim lenâ bi’l-îmân ve yessir lenâ
bi’l- kur’ân.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bu
duânın, sayı tahdidi olmamakla beraber, Şa’bân-ı şerîf boyunca günde 100 def’a
okunmasında fazîlet vardır.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şa’ban-ı
şerîf duâları:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlk
on (10) gün: “Yâ latîfü celle şânühü”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkinci
on (10) gün: “Yâ rezzâku celle şânühü”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Son
on (10) gün: “Yâ azîzü celle şânühü”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ramazân-ı
şerîfte okunacak duâlar:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlk
on (10) gün: “Yâ erhame’r- râhimîn”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkinci
on (10) gün: “Yâ gaffârü’z- zünûb”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Son
on (10) gün: “Yâ ‘atîka’r- rikâb”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1.
Îkâz: Bu duâlar günde en az yüz (100) def’a okunmalıdır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2.
Îkâz: Ramazân-ı şerîfin herhangi bir gecesi Fetih sûresi okunursa, o sene
içindeki kötülük, belâ ve musîbetlerden bi-izni’llâhi te‘âlâ muhâfaza olunur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.
Îkâz: Ramazân-ı şerîfin yirmi üçüncü (23.) gecesi Sûre-i Ankebût ve Sûre-i Rûm
okunur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4.
Îkâz: Ramazân-ı şerîfin herhangi bir gününde 363 (üç yüz altmış üç) İhlâs-ı
şerîf okunur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;</p>

<p><b>15 TEMMUZ 2007</b></p>

<p><b>MÜ'MİNLER ÇOCUKLARINI</b></p>

<p><b>ÜÇ ŞEYLE YETİŞTİRMELİDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) Efendimiz buyurmuşlardır ki: “Çocuklarınızın hayatta çalışkan ve
başarılı olabilmeleri için onları üç şeyle yetiştiriniz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>BİRİNCİSİ:</b> “Peygamber
(s.a.v.) sevgisi.” Çocuklarımıza Peygamber sevgisi aşılayınız. Çünkü insanlığın
bir peygambere muhakkak ihtiyacı vardır. Bu ihtiyacı anlamayanlar kendilerini
bilmezler. Çocuklar tarih kitaplarında Peygamber (s.a.v.) Efendimizi okuyarak
ister istemez bir sevgiyle sevip, onu bir sultan veya bir filozof, veya bir
kumandan, yahut bir asker veyahut da bir diktatör sanmasınlar. Peygamberlik
derecesiyle bunlar ölçülebilir mî? Binâenaleyh peygamberlik sıfatının değer ve
anlamını peygamberlerin ve özellikle bizim Peygamberimiz (s.a.v.)’in insan
toplulukları üzerindeki etki ve sevgisini, bugün bütün insanlığın o muhterem
zatlara intisap şerefiyle öğünerek yaşamakta olduğunu, peygamberlerin insanlara
gösterdikleri güven ve bağlılığı, iş, hal hareket ve ahlâk yollarında
doğrulukları, şimdiki halkın gösterdiği bütün fazilet, medeniyet, şeref ve
namuslar, kahramanlık ve iyi niyetler v.s. hep o muhterem şahsiyetlerin
bıraktıkları şuurlu ve yerinde, faydalı haslet ve medeniyet yolu olduğunu
tertemiz kalblere yerleştirmeli.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>İKİNCİSİ:</b> “Peygamber
(s.a.v.)'in Ehl-i Beytini çocuklarınıza sevdiriniz.” Yani, Peygamber
(s.a.v.)'in mübarek hanımları, çocukları, torunları, köle ve cariyeleri,
kadın-erkek bütün akrabasının hepsine saygı ve sevgi ve onların haklarına
riâyet telkin ederek iyi hal ve güzel amellerini benimseyip güzel âdetlerini
takib ettirmektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>ÜÇÜNCÜSÜ:</b> “Çocuklarınızı
Kur'an okumakla mükellef tutunuz.” Yani, onlara Kur'an okutunuz. Zira
çocuklarına Allâh Kelâmını okutmak veya okutturmak anaya ve babaya vaciptir.
Okutmayanlar veya okutturmayanlar, Allâh katında sorumludurlar. Kur'ân-ı Kerîm
insanları aydınlatan, itikatlarını sağlamlaştıran, îmanlarını tamamlayan,
amellerini düzelten, ahlâklarını güzelleştiren ve derecelerini yükselten apaçık
bir mukaddes kitaptır, insanlığın dünyasını mes'ûd, Âhiretlerini mâmur eder.</p>

<p><b>(M. Cemal Öğüt, Hz. Fatıma-i Zehra, 129.s.)</b></p>

<p><b>16 TEMMUZ 2007</b></p>

<p><b>ÖLÜMÜ ÇOK ANMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nebi
(s.a.v.) ölümü temennî etmekten nehyederek şöyle buyurmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Sizden hiç kimse, kendine gelen bir musibetten dolayı ölümü temennî etmesin,
ancak, Allâh’ım, hayat benim için hayırlı olduğu sürece beni yaşat, ölüm
hayırlı ise benim canımı al, desin.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sehl
b. Abdullah et-Tûsterî (k.s.) demiştir ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ölümü ancak üç kimse temennî eder: Ölümden sonrasını bilmeyen adam, Allâh’ın
kaderinden kaçan adam ve bir de Allâh’a kavuşmayı seven âşık.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şunu
iyi bil ki, ölüm, büyük bir musîbet, büyük bir belâdır. Bundan daha büyüğü,
ondan gaflet, onu hatırlamaktan yüz çevirmektir, onu az düşünmek ve onun için
çalışmamaktır. Zira, ibret var, düşünmek isteyen için yalnız orda düşünce var.
Nitekim: “Vaiz olarak ölüm yeter” denilmiştir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.): “- Lezzetleri yok eden ölümü çok anın,” buyurmuştur.</p>

<p><b>(Hz. M. Sâmî Ramazânoğlu (k.s.),</b></p>

<p><b>Bakara Sûresi Tefsiri, 161.s.)</b></p>

<p><b>DİL VE GÖNÜLDEKİLERE GÖRE</b></p>

<p><b>İNSANLAR DÖRT SINIFTIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsanın
niyeti dört vasıfdan hâlî olmaz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Dilinden ve gönlünden düşmeyen şey dünyâ ise bu kimse niyeti ve ameli kötü
kimsedir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Dilinden düşmeyen şey âhiret, gönlünden çıkmayan şey dünyâ ise bu kimse de
niyyeti ve ameli kötü kimsedir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Dilinden ve gönlünden eksik olmayan şey âhiret ise o kimse niyeti ve ameli
güzel kimsedir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
Dilinden ve gönlünden düşmeyen şey Allâhü Te‘âlânın rızâsı ise bu kimse de
niyeti ve ameli en güzel olan kimsedir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunlardan
birincisi kâfirlerin hali, ikincisi münafıkların, üçüncüsü ebrârın, dördüncüsü
de mukarrebînin halidir.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Yunus ve Hud Sûreleri Tefsiri, 78.s.)</b></p>

<p><b>&nbsp;</b></p>

<p><b>17 TEMMUZ 2007</b></p>

<p><b>ASLANIN DİŞİSİ DE ASLANDIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.), günlük hizmetine bakan küçük Enes (r.a.)’in evindedir...
Susamıştır... Duvarda asılı duran kırbayı alır ve yavaşça içmeye başlar...
Susuzluğunu giderdikten sonra kırbayı tekrar yerine asar... Arkasından “başka
biri de aynı kırbaya ağzını değdirmesin” endişesinde olan Enes (r.a.)’in annesi
Ümmü Süleym (r.anhâ), derhal atılır... Bir bıçakla kırbanın ağzını keser ve
saklar. En son “En Sevgili” (s.a.v.)’in dudaklarını hisseden “kırba ağzı” artık
en değerli, eşyasıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
yine aynı Ümmü Süleym (r.anhâ) hamile olmasına rağmen, müslümanların bir ara
geçici bir bozgun yaşadıkları Huneyn savaşında, kitle psikolojisiyle birbirine
bakarak panik halinde gerileyen müslüman askerlerin arasından sıyrılıp
atılacak... Karnında kıpırdayıp duran bebesini, elde kılıç savaşa girdiği o
kritik dakikalarda den-</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;gesini
bozmasın diye bir kuşakla sıkıca sarıp, sabitleyecek ve tehlikeli bir biçimde
etrafı boşalmış olan Allah Elçisi (s.a.v.)’e “Anam, babam sana feda olsun” diye
yaklaşacaktır. “En Sevgili” (s.a.v.)’in yüzü bu yiğit vefakârlığın sevinci ile
aydınlanacak ve:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ümmü Süleym” diyecektir. “Sen sahâbe olmanın gereğini en güzel şekilde
yaptın.”</p>

<p><b>(Hz. Mahmûd Sâmî Ramazanoğlu (k.s.),</b></p>

<p><b>Musahabe 3, 177-178.s.) </b></p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Receb’de
bir gün ve bir gece vardır ki o günde oruç tutan ve o gecede namâz kılan kimse
için yüz sene oruç tutmuş ve yüz sene ibâdet etmiş gibi sevâb verilir.”</p>

<p><b>İFTAR DUÂSI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
leke sumtü ve bike âmentü ve ‘aleyke tevekkeltü ve ‘alâ rızkıke eftârtü ve
li-savmi ğadin neveytü fa’ğfirlî mâ- kaddemtü vemâ- ahhartü.</p>

<p class=NoteLevel1>&nbsp;</p>

<p><b>18 TEMMUZ 2007</b></p>

<p><b>REGÂİB GECESİ VE NAMÂZI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ramazân-ı
şerîfin karşılayıcısı durumunda olan mübârek aylardan Receb ayının ilk cum’a gecesine
Regâib gecesi denir. Bu geceye Regâib gecesi denmesinin asıl sebebi şudur: Bu
gecede Peygamberimiz (s.a.v.)’e hâs bazı ma’nevî ihsânlar vâki olmasıdır ki
bunun şükür ifâdesi olarak Peygamberimiz (s.a.v.) on iki rek’at namâz
kılmışlardır. Resûlullâh (s.a.v.): “Bir kimse Receb’in ilk perşembe gününü oruç
tutup o günün gecesinde (akşam ile yatsı arasında) iki rek’atta bir selâm
vererek on iki rek’at namâz kılsa (şöyle ki: Her rek’atta bir Fâtiha, üç Kadîr
sûresi, on iki İhlâs sûresi okumak sûretiyle namâzdan sonra “Allâhümme salli
‘alâ muhammedin nebîyyi’l- ümmiyyi ve ‘alâ âlihi ve sellim” diyerek benim
üzerime yetmiş def’a salâvât-i şerîfe getirdikten sonra secdeye varsa, secdede
(70) def’a “Sübbûhun kuddûsun rabbünâ ve rabbü’l- melâiketi ve’r-rûh” dedikten
sonra secdeden başını kaldırsa, oturduğu yerde 70 def’a “Rabbi’ğfir ve’rham
ve-tecâvez ‘ammâ ta’lemü inneke ente’l- e‘azzü’l- ekrem” dedikten sonra ikinci
def’a secde edip secdede iken birinci def’a secdede ne okumuşsa aynen onları
tekrar eder bitiminde ise secdede Allâh (c.c.)’den isteyeceklerini ister, duâ
ve niyâzını yaparsa, Hakk te‘âlâ da onun ihtiyâçlarını, dilek ve temennilerini
kabûl eder.” buyurmuşlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
namâzı kılanlar hakkında Resûlullâh (s.a.v.) şu mübârek sözlerini beyân
buyurmuşlardır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Nefsim
kudret elinde olan Allâhü Te‘âlâya kasem ederim ki her hangi bir erkek ve kadın
ta’rif edilen bu namâzı kılarsa, Yüce Allâh bütün günâhlarını bağışlar;günâhları denizin köpüğü ve kum taneleri de dağların ağırlığı ve ağaçların
yaprakları kadar çok olsa bile. Bundan başka, kıyâmet günü âilesinden (yedi
yüz) kişi hakkında şefâat hakkı verilir, müjdeler olsun ki, sen her türlü
sıkıntılardan kurtuldun, rahatı buldun, denilir.”</p>

<p><b>(Seyyid Abdü’l-kâdir-i Geylanî (k.s.),</b></p>

<p><b>Üç Aylar ve Fazîletleri</b>)</p>

<p><b>&nbsp;</b></p>

<p><b>&nbsp;</b></p>

<p><b>19 TEMMUZ 2007</b></p>

<p><b>ALLÂH RESÛLÜ (S.A.V.)’İN ADÂLET ANLAYIŞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazreti
Âişe (r.anhâ) der ki: Benî Mahzum kabilesinden bir kadın bir şeyi sirkat
ettiğinden (çaldığından) hadd-i şer’î olarak onun elinin kesilmesi lâzım geldi.
O kadının elinin kesilmemesi için “Resûlullah (s.a.v.) Hazretlerine kim
söyleyebilir?” dediler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O’na
bu hususda söylemeğe hiçbir kimse cesaret edemedi. Ancak Üsâme bin Zeyd (r.a.)
söyledi. Sonra Resûlullah (s.a.v.) Efendimiz Üsâme (r.a.)’e cevaben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Benî İsrail zamanında eşrafdan biri bir şey sirkat ederse onun elini kesmezler
idi. Hadd-i şer’î icra edilmezdi. Fakat zayıf ve fukaradan biri sirkat ederse
onun elini keserler idi. Eğer o hırsız, kızım Fâtıma bile olmuş olsa yine onun
elini elbette keserdim.” diye buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Diğer
bir rivayete göre; Üsâme (r.a.)’e hitaben Resûlullah (s.a.v.) Efendimiz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Hudûd-ı ilâhiyyeden bir hadd-i şer’î hakkında şefaat mi ediyorsun?” diye Üsâme
(r.a.)’e tevbih buyurdu (azarladı).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yâni
bu iltimas ve şefaat kabul olunur şey değil demektir. Hadîs-i şerîfte:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kızım
Fâtıma benden bir cüz’dür” buyurulmuştur. Keza Fâtıma (r.anhâ),
“Seyyidetü-nisâi’l-âlemîn”dir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çünkü
bir başka hadîs-i şerîfte Hazret-i Meryem, Hatîce, Fâtıma ve Asiye’nin efdal-i
nisâ olduğu beyân buyurulmuştur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Buhârî şerhinde; Resûlullâh (s.a.v.) Efendimizin Hazret-i Fâtıma (r.anhâ)’ya:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Sen, Baban, şu iki küçük -yani Haseneyn- ve bunların babası hepimiz cennette
bir yerde bulunacağız.” buyurduğu rivayet edilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
Resûl-i Ekrem (s.a.v.)’in cennet ile mübeşşer ve nübüvvet nûrundan bir cüz olan
kerîme-i muhteremesi hakkında da adâleti tatbîk edeceğini buyurması ümmetini
tâ’lîm içindir. Cenâb-ı Hakk şefâatına mazhar buyursun. Âmîn.  </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <b>(Hz. Mahmûd Sâmî Ramazânoğlu (k.s),</b></p>

<p><b>Musahabe 3, 182.s.)</b></p>

<p><b>&nbsp;</b></p>

<p><b>&nbsp;</b></p>

<p><b>20 TEMMUZ 2007</b></p>

<p><b>FİLİSTİN VE SULTAN 2. ABDÜLHAMİD HÂN</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sultan
2. Abdülhamid Hân, siyonizm tehlikesini çok iyi gören devlet adamıdır. Osmanlı
tahtına çıkınca ilk icraatı, Filistin’in bütün topraklarını, sarayın (Osmanlı
Hânedanının) mülkü hâline getirmek olmuştur. Böylece Filistin’de toprak satışı
kesin olarak önlendi. Ayrıca Filistin’e, 33 senelik saltanatı esnasında tek bir
Yahûdînin girmesine izin vermedi. Siyonizm teşkilâtının lideri Dr. Theodor
Hertzel, birçok defa Saraya ve Babıâli’ye mektup yazdı. İngiltere’nin aracılığı
ile Theodor Hertzel ve Haham Moşe Levi, Sultan Abdülhamîd Hân ile görüştüler.
Dr. Theodor Hertzel, Sultan İkinci Abdülhamîd Hân’a şu teklifleri sundu: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Filistin’de
altın para karşılığı toprak sattığı takdirde:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1.
Yahûdîler, Osmanlının tüm borçlarını ödeyecek.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2.
Osmanlı Devletine büyük mâlî yardımda bulunacaklar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.
Sultan Abdülhamîd Hân’ın siyâsetini Avrupa’da destekleyecekler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4.
Yahûdîler, Osmanlı Devletinde inşâ edilecek savaş üslerinin parasını
ödeyecekler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5.
Sultan Abdülhamîd Hân’a şahsı için büyük servet verecekler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;6.
Filistin’de kurulacak büyük üniversitede aynı zamanda Türk talebeleri de
okuyacak. Tahsil için Avrupa’ya gitmeye lüzum kalmayacak.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tahsin
Paşa’nın hâtıralarına göre, Sultan Abdülhamîd Hân bu teklifler karşısında çok
hiddetlendi ve yüksek sesle bağırarak: “Dünyânın bütün devletleri ayağıma gelse
ve bütün hazînelerini kucağıma dökseler, size siyonistlik adına bir karış yer
vermem. Ecdadımızın ve milletimizin kanıyla elde edilen bir vatan, para ile
satılamaz. Derhal burasını terk edin! Defolun!” demiştir. Bu teşebbüsün arkasında
İngiltere ve meşhur banker Yahûdî asıllı Roçi de bulunuyordu. Tahttan
indirildikten sonra, 1909’da, İkinci Meşrutiyet döneminde teşkil olunan Osmanlı
hükümetinde, üç Yahûdî veya dönme bakan bulunuyordu. İttihat ve Terakki,
azınlıkların da toprak satın alabileceğine dâir kânun çıkarttı. İttihat ve
Terakki’nin ihânetlerinden biri de bu idi. Yahûdîler geniş topraklar alarak
üzerlerine tapuladılar.</p>

<p><b>(Yeni Rehber Ansiklopedisi, 1.c. 88.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>21 TEMMUZ 2007</b></p>

<p><b>PEYGAMBER (S.A.V.’İN EHLİ BEYTİNE,        ÂLİNE VE ASHÂBINA SÖVEN
ME’LUNDUR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdu ki: “Ashabım hakkında Allâh'tan korkunuz. Benden sonra onları
la‘nete hedef tutmayın. Kim onları severse, bana olan sevgisiyle onları
sevmiştir. Kim onlara buğz ederse, bana olan buğzundan onlara buğz etmiştir.
Onlara ezâ, cefâ verirse, bana vermiştir. Kim bana eza cefa verirse, Allâh'a
itaat etmemiştir, kim Allâh'a itaat etmezse, Allâh'ın onu dünyada ve âhirette
cezalandırması yakın olmuştur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) buyuruyor: “Benim ashabıma sövmeyiniz. Kim onlara söverse,
Allâh'ın, meleklerin ve bütün insanların la‘neti onun üzerine olsun. Allâh onun
tevbesini, ibadetini kabul etmez.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Peygamber (s.a.v.) buyuruyor: “Benim ashabıma sövmeyin. Çünkü ahir zamanda öyle
kavimler gelir ki, onlar, ashabıma söverler. Onların cenaze namazlarını
kılmayın. Onların arkasında namaz kılmayın. Onlarla kız alıp vermeyin. Onların
meclisinde oturmayın. Hastalanırlarsa, onları ziyaret etmeyin.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
benim ashabıma söverse onu dövünüz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.), ashaba söven ve ezâ edenlerin kendisine ezâ ettiklerini bildirmiştir.
Peygamber (s.a.v.)'e ezâ etmek ise haramdır. Çünkü Peygamber (s.a.v.):“Ashabıma ezâ etmekle bana ezâ etmeyin, onlara ezâ eden sanki bana ezâ etmiş
gibi olur.” buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fâtımâ
(r.anhâ) için de; “O benden bir parçadır. Kim ona ezâ ederse, bana ezâ etmiş
olur.” buyurmuştur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm-ı
Malik diyor ki: Kim peygambere söverse öldürülür. Kim Peygamber (s.a.v.)’in
ashabına söverse dövülerek terbiye edilir. Yine İmam Malik şöyle buyurur:Peygamber (s.a.v.)’in sahabelerinden birine, (meselâ) Ebû Bekir, Ömer, Osman,
Ali, Muaviye, Amr bin As (r.a.e.)'e söverse, eğer, onlar sapıklık ve küfür
içinde idiler derse, öldürülür. Eğer onlara bunların dışında, insanlar arasında
olan sövüşme gibi söverse o zaman şiddetli tenkil edilirler.</p>

<p><b>(Kadı ‘Iyâz (rh.a.), Şifâ-i Şerîf, 727.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>22 TEMMUZ 2007</b></p>

<p><b>SİLSİLE-İ ÂLİYENİN YEDİNCİ POSTNÎŞÎNİ            HZ. EBÛ ALİ FÂRMEDÎ
(K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İsmi,
Fadl bin Muhammed'dir. Künyesi, Ebû Ali'dir. Ebû Ali Fârmedî diye meşhur
olmuştur. 1042 (H. 434) senesinde doğdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zâhirî
din ilimlerini, Ebü'l-Kâsım Kuşeyrî'den öğrendi. Ayrıca, Ebû Abdullah Muhammed
bin Muhammed Şîrâzî, Ebû Mansûr Temîmî, Ebû Abdurrahmân Neylî, Ebû Osman Sâbunî
ve başka âlimlerden de ilim tahsili gördü.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tasavvuf
ilminde yüksek derecelere kavuşması iki vâsıtayla olmuştur. Birisi Ebü'l-Kâsım
Gürgânî-i Tûsî, diğeri de Ebü'l-Hasan Harkânî'dir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Ali Fârmedî (k.s.), Nizâmülmülk'ün makâmına gelince, büyük vezir derin bir
hürmetle ayağa kalkar, O’nu kendi makâmına oturturdu. Hâlbuki, İmâmü’l-Haremeyn
ve Ebü'l-Kâsım Kuşeyrî geldiği zaman, sâdece ayağa kalkar, yerini terk etmezdi.
“Neden böyle yapıyorsun?” diye sorduklarında; “Ebû Ali Fârmedî hazretleri benim
yüzüme karşı kusurlarımı söylüyor, yaptığım yanlış işleri açıklayıp beni îkâz ediyor.
Diğer âlimler ise, beni bana övüyorlar. Bu yüzden nefsim gururlanıyor. Ebû Ali
Fârmedî hazretlerinin yermesi, benim için daha hayırlı olduğundan, ona daha çok
hürmet ediyorum.” derdi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Ali Fârmedî ilim ve fazîlette yüksek derecelere ulaşıp, pekçok talebe
yetiştirdi. Yûsuf Hemedânî ve İmâm-ı Gazâlî gibi büyük âlimler onun ilim
meclisinde ve sohbetinde yetiştiler. Her ikisi de Ebû Ali Fârmedî
hazretlerinden istifâde ederek kemâle gelip yüksek derecelere kavuştu. Ömrünü
ilim öğrenmek, öğretmek ve insanlara Allâhü Te‘âlânın emir ve yasaklarını
anlatmakla geçiren Ebû Ali Fârmedî, 1085 (H. 477) senesinde vefât etti. Kabri
Tûs, yâni Meşhed şehrindedir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Ali Fârmedî (k.s.) buyurdular ki: “Talebenin hocasına karşı dili ile saygılı
olması gerektiği gibi söylediğini de kalbinden reddetmemelidir.” Bununla ilgili
şu rüyâsını anlatır: Hocam Ebü'l-Kâsım Gürgânî'ye bir rüyâmı anlattım ve ona;“Senin bana rüyâmda şöyle şöyle dediğini gördüm ve niçin böyle yaptığını
sordum.” dedim. Hocam, bunun üzerine bir ay benimle konuşmadı ve; “Eğer içinde
söylediklerimi reddetmek duygusu ve cevap arzusu olmasa, rüyânda bana bunu bu
şekilde sormazdın.” dedi.</p>

<p><b>(Yeni Rehber Ansiklopedisi, 6.c., 106.s.)</b></p>

<p><b>&nbsp;</b></p>

<p><b>&nbsp;</b></p>

<p><b>23 TEMMUZ 2007</b></p>

<p><b>İYİLİĞİ EMRETMEK, KÖTÜLÜĞE MANİ OLMAK-1</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muaz
b. Cebel (r.a.) anlatıyor: Resûlullâh (s.a.v.) şöyle buyurmuştur: “Sizde iki
sarhoşluk zuhur etmedikçe Allâh tarafından gelen Hak Din üzere devam edersiniz.
Bu sarhoşluklardan biri cehalet sarhoşluğu, diğeri de dünyaya aşırı
düşkünlüktür. Siz iyiliği emreder, kötülüğe mani olur ve Allâh yolunda cihad
ederken içinizde dünya sevgisi zuhur ediverince iyiliği emretmez, kötülüğe mani
olmaz ve Allâh yolunda cihadı bırakırsınız. O gün kitap ve sünnetin emirlerini
yaymaya çalışanlar ensar ve muhacirlerin ilkleri gibidirler. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.)’den: Resûlullâh (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Kıyamet gününde nebî ve şehid olmadıkları halde kendilerine Allâh tarafından
verilen nurdan mimberler üzerinde görülen, nebî ve şehidlerin kıskandığı
kimseleri haber vereyim mi?” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Kim onlar? Yâ Resûlallâh!” diye sordular. Resûlullâh (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Allâh’ın kullarını Allâh’a sevdirenler, Allâh’ı da kullarına sevdirenler ve
nasihat ederek yeryüzünde dolaşanlardır.” buyurunca:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Allâh’ı kullara sevdirmeyi anladım, fakat kullarını Allâh’a sevdirmek nasıl
oluyor?” dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Allâh’ın sevdiği şeyleri onlara emrederler. Allâh’ın fena gördüklerini de
onlara yasaklarlar, işte onlara itaat ettikleri zaman aziz ve celîl olan Allâh
da onları sever.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Huzeyfe
(r.a.) anlatıyor: Resûlullâh (s.a.v.)’a:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Yâ Resûlullâh! iyiliği emretmek ve kötülüğe mani olmak ne zaman terk edilir?
Halbuki her ikisi de iyilik ehlinin en üstün amelleridir.” dedim. Resûlullâh
(s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
İsrail oğullarının başına gelenler sizin başınıza geldiği zaman.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
İsrail oğullarının başına gelenler nedir, yâ Resûlullâh?!” dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
İyileriniz zalimlerinize yardakçılık eder, fıkıh kötülerinizin eline düşer,
saltanat da küçüklerinizin eline düşer. İşte o zaman fitnenin hücumuna
uğrarsınız ve birbirinize düşersiniz.” buyurdu. </p>

<p><b>(M. Yusuf Kandehlevi,</b></p>

<p><b> Hadislerle Müslümanlık, 3.c., 1246.s.)</b></p>

<p><b>&nbsp;</b></p>

<p><b>24 TEMMUZ 2007</b></p>

<p><b>İYİLİĞİ EMRETMEK, KÖTÜLÜĞE MANİ OLMAK-2</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Bekir (r.a.)’den: “İyilerin çoğunlukta bulunduğu bir cemiyette bir grup yasak
olan işleri yapsa ve iyiler de buna mani olmasalar Allâh onların hepsine birden
bir belâ verir, üstelik onları da bu belâdan kurtarmaz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ömer (r.a.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
İnsanların manevî değerlerini çekiştiren birini gördüğünüz zaman, ona mani
olmanıza engel nedir?” diye sordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Dilinden korkarız” dediler. Bunun üzerine Hz. Ömer (r.a.): </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Dilinden korkarak ona mani olmamanızın, yaptığı kötülüğe iştirak etmenizden çok
farkı yoktur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Osman (r.a.)’den: Kötüleriniz size musallat olmadan önce iyiliği emredip,
kötülüğe mani olunuz, sonra, iyileriniz onlara beddua ederler, fakat bedduaları
da kabul edilmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Hz. Ali (r.a.) hutbesinde şöyle demiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ey
nas! Sizden öncekiler günahlara dalmaları, sûfî (tasavvuf ehli) ve âlimlerinin
de kendilerine mani olmamaları sebebi ile helâk olmuşlardır. İsyana dalıp âlim
ve sûfîlerinin kendilerine mani olmadığı zamanlarda cezaya müstehak
olmuşlardır. Sizden öncekilerin âkibetine uğramadan önce iyiliği emredin,
kötülüğe mani olun. Bilmiş olun ki, iyiliği emredip kötülüğe engel olmak rızkı
kesmez ve eceli yaklaştırmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cihad
üç türlüdür; elle, dille ve kalple cihad. Kalp iyiliği tanımaz ve kötülüğü de
kınamazsa iyilikler tersine döner. Cihadlardan ilk önce terkedilen elle cihad,
sonra dille, sonra da kalple olan cihaddır. Hangi kalp iyiliği tanımaz,
kötülüğü kınamazsa dağarcığın tersine çevrilip içindekilerin alt üst olduğu
gibi iyilikler de kötülüklerle yer değiştirir.”</p>

<p><b>(M. Yusuf Kandehlevi, </b></p>

<p><b>Hadislerle Müslümanlık, 3.c., 1246.s.)</b></p>

<p class=NoteLevel1>&nbsp;</p>

<p><b>25 TEMMUZ 2007</b></p>

<p><b>PEYGAMBERİMİZ (S.A.V.)’İN</b></p>

<p><b>YUMUŞAK HUYLULUĞU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm
Zührî (r.a.)'in rivâyetine göre: Peygamberimiz (s.a.v.), bir yahudîden muayyen
bir va‘de ile 30 dinar borç almıştı. Yahudî, borç va‘desinin bitmesine daha bir
gün varken, Peygamberimiz (s.a.v.)’in yanına geldi: “Yâ Muhammed! Hakkımı öde!
Zâten, siz Abdülmuttalib oğulları cemâati, borcunuzun vaktini geçirir, uzatır
durursunuz!” dedi. Hz. Ömer (r.a.), ona: “Ey habîs yahudî! Vallâhi, eğer
Resûlullâh'ın evinde olmasaydın, gözünü patlatırdım!” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.): “Allâh, seni yarlığasın ey Hafs'ın babası! Biz, senden, bu
hareketinden başkasını beklerdik: Sen, bana, borcumu güzellikle ödememi
söyleyecek, ona da, hakkının tahsilinde yardımcı olmakla berâber, alacağını
isterken, daha nâzik davranmasını tavsiye edecektin!” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.)’in bu derece uysal ve yumuşak hareket etmesi, yahudînin, Peygamberimiz
(s.a.v.)’in yumuşak huyluluğu hakkında Tevrât'tan edinmiş olduğu bilgiyi
azaltmadı, artırdı. Peygamberimiz (s.a.v.): “Ey yahudî! Senin bendeki
alacağının müddeti ancak, yarın sabah dolacaktır!” buyurdu. Sonra da, Hz. Ömer
(r.a.)'e: “Ey Hafs'ın babası! Onunla birlikte bahçeye git! Beğenirse, ona şu
kadar sa' hurma ver ve hakkından fazla da ver. Verirken: ‘Sana şu kadar da,
fazla veriyorum.’ de! Râzı olmazsa, ona bahçeden şu kadar daha fazla ver!”
buyurdu. Yahudî, bahçeye gidip gördü ve beğendi. Hz. Ömer (r.a.) ona,
Peygamberimiz (s.a.v.)’in dediği kadar hurma verdi. Emredilen fazlayı da ödedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yahudî
hurmaları teslim alınca: “Ben, şahâdet ederim ki: Allâh'tan başka ilâh yoktur!
Hz. Muhammed (s.a.v.) de, Allâh'ın Resûlüdür!” dedikten ve Peygamberimiz
(s.a.v.)’in, Tevrât'ta son derece halîm olarak tavsif edildiğini gördüğünü ve
sırf bunu anlamak için, bu şekilde hareket etmiş olduğunu açıkladıktan sonra,
Hz. Ömer (r.a.)’e: “Sen, şâhid ol ki, bu hurma ile malımın bir kısmını müslümânların
yoksullarına bağışladım!” dedi.</p>

<p><b>(M. Âsım Köksal (rh.a.), İslâm Tarihi, 8-9.c. 290-291.s.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>26 TEMMUZ 2007</b></p>

<p><b>HANGİ ÖZÜRLER CEMAATE GİTMEMEYİ</b></p>

<p><b>MUBAH KILAR?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aklı
olan, bülûğ çağına eren, hür olan ve zorluk çekmeksizin topluca namaz kılmaya
gücü yeten müslüman erkeklerin toplanıp cemaatle cuma namazını kılmaları farz,
bayram namazlarını kılmaları vacibdir. Diğer farz namazları cemaatle kılmaları
ise, müekked sünnettir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(İmam
Ahmed ibn-i Hanbel ile Ebû Sevre ve Dâvudi Zahirî (r.a.e.) ile diğer bazı
müctehidlere göre vacibdir. Cemaatın farzı ayn olduğunu söyleyenler de vardır.)
Cemaatle namaz kılmanın sevabı, yalnız başına namaz kılmanın sevabından yirmi
yedi kat fazladır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
özür bulunmadıkça cemaata devam etmelidir. Devam edilmemesini mubah kılacak
özürler, teyemmümü mubah kılacak derecede olan hastalıklardır. Felce uğramak,
yürüyemeyecek kadar yaşlı olmak, kör olmak, haksız yere saldırıya uğramaktan
korkmak, şiddetli yağmur ve çamur bulunmak, soğuk ve karanlık hali olmak,
hizmet etmeye mecbur olduğu ve ayrıldığı zaman zarar göreceği bir hasta
bulunmak, yolculuğa çıkma hazırlığı ile uğraşmak gibi sebeblerdir. Din ilimleri
ile uğraşıp kitab yazmak, fıkıh öğrenip öğretmek de, bu özürlerden sayılır.
Bununla beraber devamlı olarak, bu meşguliyet yüzünden, cemaatı terk etmek
doğru değildir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yalnız
gevşeklik ve tembellik yüzünden cemaatı terk edip duran kimse, cezaya hak
kazanır, şahidliği kabul edilmez. İmam bid'at ehlinden olduğu için cemaatı terk
eden kimse ise, cezaya hak kazanmaz. Cemaata devam etmek istediği halde, haklı
bir özürden dolayı muntazam bir şekilde devamdan mahrum kalan kimse de,
niyetine göre cemaat sevabına kavuşur.</p>

<p class=NoteLevel1><b>(Ömer Nasuhi Bilmen, İslâm İlmihali, 136-143.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>27 TEMMUZ 2007</b></p>

<p><b>BİR GÖNÜLDE İKİ MUHABBET OLMAZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Medine
halkı arasında anlatılan şu hikâye çok meşhurdur: Anadolu tarafından Sadık bir
Hak ve Peygamber (s.a.v.) aşığı gelip Medine'ye yerleşmiş. Orada evlenmiş, uzun
müddet ikâmet ettiği için Hücre-i Şerîfte bir hizmet ile şereflenmiş. Bir zaman
sonra humma hastalığına tutulmuş. Hummanın ateşi ile yanıp tutuşurken birgün
hatırına gelmiş ki “şimdi Anadoludaki vilayetimde olsaydım ve şu filan
yoğurttan bir tas ayran içseydim...” Bu düşünceleri içinden geçirmiş, ama
lisanıyla ne kendi kendine ne de başkasına birşey dememiş. O gece Resûlullah
(s.a.v.) (âlem-i rûhaniyette) Şeyhül-Harem'e şöyle buyurmuşlar: “Burada bizim
filan hizmetimizi, hacılar ile gelecek olan filan adama ver” demiş?
Şeyhü’l-Harem hürmet ve edeb ile “Ya Resûlallah, o hizmete ümmetinizden
Medine'de oturan filan kimse bakmaktadır...» deyince (s.a.v.) Efendimiz, şöyle
buyurmuşlar: “O kimseye bizden selam eyle, varsın vilayetinde ayran içsin!”
Ertesi gün Şeyhü’l-Harem hasta olan o zatın evine gitmiş, Peygamber (s.a.v.)’in
emrini tebliğ etmiş.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
gönülde iki muhabbet olmaz. Eğer bir kimse Medine'ye yerleşip Resûlullah
(s.a.v.)’e komşu (mücavir) olmak isterse kendisini başka şeylerin sevgisinden
temizlemesi gerekir. Bu meselede İmâm-ı A‘zam (r.a.) Efendimizin sözü üzere
hareket etmek lâzımdır. Buyurmuşlar ki: “Bizim için hayırlı olan şudur:Medine'de olup da gönlümüz Bağdad'da olmaktansa, biz Bağdad'da olalım da
gönlümüz Medine'de olsun...”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh
(c.c.) gönlümüzden diğer bütün muhabbetleri çıkartsın ve kendi aşkıyla Resûlü
(s.a.v.)’in muhabbetini doldursun. Amin...</p>

<p><b>(Derviş Ahmet Peşkarî, Tayyibetü'l Ezkâr, 44-45.s.)</b></p>

<p>&nbsp;</p>

<p><b>28 TEMMUZ 2007</b></p>

<p><b>İNSANIN KENDİNİ ÖLDÜRMESİ (İNTİHAR)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kendinizi
öldürmeyin, şübhe yok ki, Allâh sizi çok esirgeyicidir. Kim (haddini) aşarak ve
haksızlık ederek bunu yaparsa biz onu ateşe sokacağız. Bu da Allâh'a göre pek
kolaydır.” (Nisa s. 29-30)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vahidî
bu âyetin tefsirinde şöyle diyor: “Birbirinizi öldürmeyin. Çünkü dîniniz
birdir. Siz tek bir can gibisiniz”. Bu İbn-i Abbas (r.a.) ve pek çok bilginin
yaptığı bir tefsirdir. Bir grup âlim ise âyet, insanın kendi kendini
öldürmesini menetmektedir, demişlerdir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cündüb
b. Abdullâh'dan Resûl-i Ekrem (s.a.v.)’in söyle buyurduğu rivayet olunmuştur:“Sizden önce geçen ümmetlerden birisinde bir kişi vardı. Onun vücudunda yaralar
bulunuyordu. Yaraların elemine (acısına) dayanamamış, bir bıçak alarak elini
kesmiş ve kan kaybından nihayet ölmüştü. Allâhü Te‘âlâ: Kulum kendi kendine
(ölüme teşebbüs ederek) beni geçti (takdirime karşı geldi). Ben de ona cenneti
haram kıldım, buyurdu.” Bu hadîs-i şerif Buhârî ve Müslim'in Sahih'lerinde
mevcuttur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hureyre (r.a.)'den yapılan rivayete göre Resûlullâh (s.a.v.) şöyle buyurmuştur:“Kim ki keskin bir âletle kendini öldürürse o kimse, cehennem ateşinde elindeki
bıçağı karnına saplayarak sürekli azab olunur. Kim ki, kendini zehirlerse, bu
da cehennem ateşinde elindeki kadehteki zehri içerek muhalled (ebedî) bir
sûrette azab olunur. Kim ki kendini bir dağın tepesinden atarak intihar ederse,
o da cehennem ateşine kendini atarak ebedî ta'zib olunur (azab görür).”
(Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dahhak
b. Sabit’in rivayet ettiği hadîste Resûl-i Ekrem (s.a.v.)'in şöyle buyurduğu
ifade olunmuştur: “Mü'mine la‘net okumak, onu öldürmek gibidir. Bir mü'mine
küfür isnadında bulanmak da onu öldürmek derecesindedir. Kendini birşeyle
öldüren Kıyamet gününde onunla azab olunur.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rivayet
olunan sahih bir hadîste belirtildiğine göre harpte aldığı yaranın ıztırabına
dayanamayıp kendini kılıcının üzerine atarak intihar eden bir şahıs hakkında
Resûl-i Ekrem (s.a.v.): “O cehennemliklerdendir.” buyurmuştur.</p>

<p><b>(İmâm-ı Zehebî, Büyük Günahlar, 111.s.)</b></p>

<p><b>29 TEMMUZ 2007</b></p>

<p><b>SÜNNETİN KUR‘AN’I AÇIKLAMASI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
Yahya b. Kesir'den nakletti ki; Yahya şöyle dedi: “Sünnet Kur‘an üzerine bir
hüküm koyucu olarak inmiştir. Kur'an ise sünnet üzerine bir hüküm koyucu olarak
inmemiştir.” Bunu Dârimî ve Said b. Mansur da naklettiler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yukarıda
zikredilen hadîsten “Sünnet Kur‘an’a muhalif olabilir.” şeklinde bir anlaşılma
çıkarılmamalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
hadîsin ma‘nâsı; Sünnetin Kur‘an’ı açıklayıcı olması yönüyle ele alınmalıdır.
Allâh (c.c.) bunu Kitabının şu buyruğu ile belirtmiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sana
zikri (Kur'an’ı), insanlara açıklayasın diye indirdik…” (Nahl s. 44)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'an’da
aslı bulunan şeyi açıklayıcı olan sünnettir, bu sebeple sünnetler hiçbir zaman
Kur'an’a muhalif değildir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ben
ise bu konuda şunu söylemek isterim ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur‘an’ın
sünnete olan ihtiyacından şu ma‘nânın anlaşılması gerekir: Şüphesiz sünnet,
Kur‘an’ın mücmel (kapalı) âyetlerini açıklayıcı ve ayırıcı bir niteliktedir.
Zira Kur‘an’da bazı gizli, kapalı durumların olduğu kesindir, işte Resûlullâh
(s.a.v.)’e indirilen Kur‘an; bilinen derinliklerinin, gizliliklerinin,
insanların anlaması için, açıklanması açısından, sünnete muhtaçtır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sünnetin
Kur‘an üzerine hüküm koyucu olmasından da şu ma‘nânın anlaşılması gerekir: Her
ne kadar öz bir şekilde anlatımla çok şeyi kasdetme açısından sünnet Kur‘an’ın
seviyesine çıkamasa da, Kur‘an, sünnet için açıklayıcı ve hüküm koyucu
değildir. Çünkü sünnet kendiliğinden açık ve anlaşılırdır. Sünnet, Kur‘an için
bir açıklayıcı durumundadır. Açıklayıcı durumunda olan şeyin, açıklanan şeyden
daha geniş, daha anlaşılır ve daha açıklayıcı olması her akıl sahibi tarafından
bilinen bir gerçektir. Allâh (c.c.) en iyisini bilendir.</p>

<p><b>(İmam-ı Suyutî, Akidede Sünnetin Yeri, 67-68.s.)</b></p>

<p><b>&nbsp;</b></p>

<p><b>30 TEMMUZ 2007</b></p>

<p><b>BU ÜMMETİN CEZASI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;El-Muvatta’da
İbn-i Mes’ud (r.a.)’den rivayet edildiğine göre birisine şöyle demiştir: “Sen
şimdi öyle bir zamanda bulunuyorsun ki, fakihleri çok, okuyucuları az, Kur’an
kanunları belleniyor, isteyen az, veren çok. Namazı uzatıyor, hutbeyi
kısaltıyorlar, hevâ ve heveslerinden önce amellerini izhâr ediyorlar. Fakat
insanlara öyle bir zaman gelecek ki; fukahası az, kurrâsı çok olacak, Kur’an
harfleri bellenecek, Kanunları zayi’ olacak, isteyen çok, veren az olacak,
hutbeyi uzatacaklar, namazı kısaltacaklar, amellerinden önce hevâ, heveslerini
izhâr edecekler.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Benî
İsrâîl’e gelen belâ ve hüsranlar, ihsân-ı ilâhînin kadrini bilmediklerinden,
ni‘mete küfran ile mukâbele etdiklerinden, firkati vuslata tercîh
etdiklerindendir. Bizden evvelki ümmetlerin cezâsı bedenlerini muhatap alan bir
ceza olup yere geçirilmek ve sûreti değiştirilmek idi. Bu ümmetin cezası da
kalblerinin sıfatının değiştirilmesidir. Kalblere verilen ceza, cesedlere
verilen cezadan daha şiddetlidir: “Onların gönüllerini ve gözlerini
değiştiririz de sanki ona evvelce hiç îman etmemişe çeviririz. Ve tuğyanları
(azgınlıktan) içinde sergerdan (şaşkın) bırakıveririz onları.” (En’am s. 110)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Büyükler
demişlerdir ki: Kalbin ulvî sıfattan ebediyyen mahrum kılınmasının alâmetleri
üçdür:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
İbâdetin lezzetini almaz,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Ma‘sıyyetten korkmaz,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Kimsenin ölümünden ibret almaz. Gün geçtikçe dünyâya rağbeti ve teveccühü
artar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Avf
bin Abdullah demiştir ki: Bazı ehl-i hayır birbirlerine yazdıkları mektuplarda
üç şeyi yazarlardı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Âhirete çalışanın dünyâ işlerini Allâh kefîli olarak kolaylaştırır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Kendisiyle Allâh arasındaki muâmelâtını düzgün yapanın insanlarla muamelâtını
Allâh düzeltir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
İçini ıslâh edenin dışını Allâh ıslâh eder.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Bakara Sûresi Tefsiri, 138-140.s.)</b></p>

<p><b>&nbsp;</b></p>

<p><b>&nbsp;</b></p>

<p><b>31 TEMMUZ 2007</b></p>

<p><b>OSMÂN GÂZÎ'NİN VASİYETİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dâr-ı
bekâya göçerken Oğlu Orhan Gâzî, Ahî Şemsüddîn, Ahî Hasan Saltuk ve Turgut Alp
ve Çandarlı Halîl'e şu vasiyyeti yaptı: “Benim oğullarıma ve dostlarıma birinci
vasiyetim; dâima gazâ ve cihâd sünnetini ikâme ve Nebî (s.a.v.)'in dînini
kuvvetlendirerek devâm ettirmektir. Tam bir kuvvet ve kudretle Nebî (s.a.v.)
Efendimizin sancağını Livâ-yı şerîfini yükseltiniz. İslâm'a hizmet âdetini
kullanılmaz hâle getirmeyiniz. Çünkü Cenâb-ı Hakk, bu zaîf kulunu, beldeleri
feth ve İslâmın âdetlerini öne geçirmeğe ve üstün tutmak üzere teyid buyurdu.
Bu hânedânda cihâd kanunlarının ve dîne hizmetin dâimi ve istikrarlı olacağını
ümîd ederim. Bu hânedânın evlâdından, torunlarından, tâbîlerinden, müntesiblerinden
her kim bu kavmin yolundan gitmez ve adaletle şerîate hizmet etmezse mahşerde
Peygamber (s.a.v.) Efendimizin şefâatlerinden, pederine kavuşmaktan mahrûm ve 
uzak kalır. Sonra Orhan Gâzî'ye dönerek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Dînî
ve dünyevî hâdiselerin, eğlenceye dâir ve ma'nevî taleblerin cümlesinde,
amellerinde, işlerinde, her türlü hâl ve fiillerinde dâima Şeri'at-ı
Mutahharaya uy ve onu uyulacak tek ölçü kabul et.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mübhem
ve meçhûl işlerinde Allâh ve Resûlü (s.a.v.)'in emirlerine ve Şeriât
imâmlarının yol gösterciliği ve sağlam derin ve geniş bilgili âlimlerin
sözleriyle amel et ki bu vasiyet hayırları toplayıcı ve bütün saâdetleri içine
alıp kuşatmaktadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Adâleti
bütün işlerinde esâs kabûl et. Merhamet ve ihsân melekesiyle donan ki bu
sultânlığın şereflerindendir. Reise, baş olan kimseye Allâh'ın  kullarının,
Allâh’ın ihsânlarından nefsine ortak ve hisse sâhibi görmek gerekir. Böyle
olursa reis olan kimse Allâh’ın dergâhındaki sevgililerden mahbûblardan olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Elinin
altındaki insanlara, hatta mahlûkata dahî merhamet ve şefkat et. Mücâhidlerin
başlarını, idaren altındaki bütün halkı ve sana tâbi olanların tamâmını ve
bütün askerlerini kendi evlâd ve akrabâların derecesinde tut, kabul et.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oğul,
ben öldüğüm vakit, beni Bursa'da şol gümüşlü kubbenin altına koyasın. Ve bir
kimse sana Allâh'ın buyurmadığı sözü söylerse sen onu kabul etme, eğer
bilmezsen Allâh ilmini bilene sor.” dedi ve rahmet-i Rahmâna kavuştu.</p>

<p><b>(Ziyâ Nûr Aksun, Osmanlı Tarihi 1.c., 26.s.)</b></p>

<p><b>&nbsp;</b></p>

<p><b>&nbsp;</b></p>

<p><b>1 AĞUSTOS 2007</b></p>

<p><b>PEYGAMBER (S.A.V.) EFENDİMİZ</b></p>

<p><b>ŞİFÂ KAYNAĞIDIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;El-Ukeylî
Habib b. Fudeyk’den (Fureyk de deniyordu bu zâta): Babamın gözleri kör olmuştu.
Hiçbir şeyi göremiyordu. “Resûlullâh (s.a.v.) gözlerine okudu ve gözleri
iyileşti. Seksen yaşına girdiği halde iğneye iplik geçirdiğini gördüm.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hüseyin
oğlu Kulsum (r.a.)’e Uhud günü ok atılmış ve boğazında yara açılmıştı.
“Peygamber (s.a.v.) okudu, üfledi ve yara iyileşti.” Abdullâh b. Uneys
(r.a.)’den: Yüzündeki ve başındaki yarasına okudu ve yara iltihaplanmadı.
Hayber günü Alî (k.v.)’in gözlerine okudu ve gözleri hemen iyileşti. Hayber
günü Seleme b. Ekvâ (r.a.)’in yarasına nefes etti ve yarası derhal iyileşti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zeyd
b. Mu‘az (r.a.)’in ökçesine kılınç isâbet etmişti. Onu da Allâh (c.c.)’ün
inâyeti ile iyileştirdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazreti
Alî (k.v.) ayağından yakınıyordu. Onun için de Peygamber (s.a.v.) duâ buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhım,
ona şifâ ver, ona âfiyet ver!” dedi ve ayağını ona değdirdi, ondan sonra Alî
(k.v.) ayağında herhangi bir sancı hissetmedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bedir’de,
Muavviz b. Afrâ (r.a.), Ebû Cehil tarafından kesilen elini taşıyarak Resûlullâh
(s.a.v.)’in huzûruna geldi. Resûl (s.a.v.) elini okudu ve yerine yapıştırdı,
eli derhal yerine yapışıp kaldı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn
Vehb rivâyet etmiştir: Bedir günü, Hubeyd b. Yesaf (r.a.) boynundan öylesine
yaralanmıştı ki nerede ise bir tarafı göçecekti. Ona nefes buyurdu ve ayrılan
kısmı (mübârek eli ile) birleştirdi. Adam iyileşti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Has’am’dan
bir kadın konuşamayan bir çocuğunu Allâh Resûlü (s.a.v.)’e getirdi. Kendisine
bir su getirildi. Ağzını çalkaladı, ellerini yıkadı. Sonra kadına verdi, çocuğa
bu suyu sürmesini ve içirmesini emretti. Çocuk (ondan sonra biiznillâhi azze ve
celle) iyileşti. Herkesin aklını geride bırakacak derecede de akıllandı.</p>

<p><b>(Kadı ‘Iyâz (rh.a.), Şifâ-i Şerîf, 322-324.s.)</b></p>

<p><b>&nbsp;</b></p>

<p><b>&nbsp;</b></p>

<p><b>2 AĞUSTOS 2007</b></p>

<p><b>VÂİZİN UYMASI GEREKEN HUSUSLAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va‘z
edenin, her şeyden önce, kendi özünde sâlih bir kimse olması gerekir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eğer
o, sâlih bir kimse olmazsa, aklı başında olanlar ondan kaçarlar. Ona ancak
sefihler tâbi olurlar. Bu ise, âlemin bozulmasına sebep olur. Sonra, söylediği
sözler, kalplere tesir etmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va‘z
eden kimse şüpheli şeylerden sakınmalı. Kendi gözünde sahih olmayan hiçbir sözü
insanlara anlatmamalı. Nitekim, bu konuda, Hz. Ali (r.a.), Resûlullâh
(s.a.v.)'den naklen şöyle anlattı: “Bir kimse, bir söz anlatırken, onun yalan
olduğunu bilirse o yalancının biridir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsanları
usandıracak kadar vaaz meclisini uzâtmamalı. Böyle bir şey ilmin bereketini
götürür. Bu mânâda, Abdullah b. Mes'ud (r.a.)'un şöyle dediği anlatılır:“Kalplerin şenliği ve ikbali vardır. Onun dostluğu ve idbarı (düşkünlüğü)
vardır. Cemaat sana yöneldiği zaman, konuş.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zührî,
Resûlullâh (s.a.v.)'in şöyle buyurduğunu anlattı: “Kalpleri, saat saat
dinlendiriniz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va‘z
eden kimsenin mütevazi, yumuşak huylu olması îcâb eder. Kibirli, sert ve katı
kalpli olmamalı. Çünkü, tevazu ve yumuşak huyluluk; Resûlullâh (s.a.v.)'in huyu
idi. Şu âyet-i kerime bu konuyu açıklar: “O zaman, Allâh'ın rahmeti iledir ki,
sen onlara karşı yumuşak davrandın. Eğer, sert ve katı kalpli olsaydın; hiç
şüphesiz çevrenden dağılırlardı...” (Âl-i İmran s.159)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vâiz,
insanlara namazın ve orucun faziletini anlattığı zaman, başta kendisinin
onlarla amel etmesi icap eder. Tâ ki, şu âyet-i kerime ile anlatılan
kimselerden olmasın: “...İnsanlara iyiliği emrediyor, kendinizi unutuyor
musunuz...” (Bakara s. 44)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Alî b. Ebî Talib (r.a.) birini gördü, halka va‘z ediyordu. Sordu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Nâsih
ve mensuh âyetler hususunu bilir misin?”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hayır.”
deyince şöyle dedi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Helâk
ettin; helâke gittin.”</p>

<p><b>(Ebu’l-Leys Semerkandî (rh.a.), </b></p>

<p><b>Bostanü-l Ârifîn, 775-776.s.)</b></p>

<p>&nbsp;</p>

<p><b>3 AĞUSTOS 2007</b></p>

<p><b>HADÎS-İ ŞERÎFLERİN KUR’AN’A ARZ EDİLMESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hamd,
bağlılığımız ve güvenimiz kendisine olan Allâhü Te‘âlâya, Sâlat ve Selâm da,
Allâh'ın kulları içerisinden seçip çıkardığı kulu ve Resûlü, Muhammed
(s.a.v.)’e olsun.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Önceden
müslümanların tartışmasız kabul etmiş oldukları bir konu, şu zamanda müslümanları
şüpheye düşürmek için konuşulmaya başlandı. Konuşulmasına başlanan bu konu,
fasık, zındık bir râfizî'nin şu sözüdür; “Resûlullâh (s.a.v.)'in sünnetleri
hüccet (delil) teşkil etmez. Tek delil Kur'an-ı Kerîm’dir.” Bu sözünü
kuvvetlendirmek için de şu hadisi, kendi lehine delil getirdi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Size
benden bir hadis geldiği zaman onu Kur’an'a arz ediniz. Hadîsin aslını
Kur’an’da bulursanız alınız. Kur’an’da aslını bulamazsanız kabul etmeyiniz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Beyhakî (r.a.), Hadîsi Kur‘an’a arzetme hakkında nakledilen hadîsin, sahih
olmayıp batıl bir haber olduğunu ve o, hadîsin kendisini de çıkmaza,
geçersizliğe sürüklediğini beyân etmiştir. Çünkü Kur’an’da, Hadîs'in Kur’an’a
arzedilmesi gerektiğini ifade eden bir âyet yoktur. Hem de bu kişiler, hadisi
kabul etmedikleri halde yine kendi sapık düşüncelerine hadîsten delil getirerek
bir çelişkiye düşmekte ve hem davalarının hem de kendilerinin yalancı
olduklarını ortaya koymaktadırlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Usûl
âlimlerince bilinen şartlar çerçevesinde, Resûlullâh (s.a.v.)'in hadislerini
(ister söz, ister amel olsun) kim delil olarak kabul etmezse, o kişi İslâm
milletinden çıkıp, kâfir olmuştur. O kişi ya yahudî ve hıristiyanlarla ya da
diğer kâfir zümrelerin biriyle haşrolunacaktır.</p>

<p><b>(İmam-ı Suyutî (rh.a.), Akidede Sünnetin Yeri, 3.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>4 AĞUSTOS 2007</b></p>

<p><b>HAZRET-İ PEYGAMBER (S.A.V.)’İN</b></p>

<p><b>YÜKSEK TEVAZUU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) Efendimiz, yaratıkların en şereflisidir. O kadar yüksek mertebesiyle
beraber pek ziyâde mütevazî idi. Fakirleri ve zayıfları daima okşar,
misafirlerinin altlarına kendi mübarek elbiselerini döşeyecek kadar ikramda
bulunurdu. Bir meclise girince, nerede boş yer bulursa orada oturmak ister,
bulunduğu meclislerde elbisesini toplu tutup etrafa yaymazdı. Bununla beraber
bulunduğu meclislerde herkesden çok vakarını korurdu. Söze gerek görmedikçe
susardı. Gülmek gerekince, tebessümle yetinirdi. Huzurlarında bulunanlar da son
derece edebe riayet eder, başlarını aşağıya eğerlerdi. Konuşurken seslerini
yükseltmezlerdi. Gülmeleri de tebessümü aşmazdı. Peygamber (s.a.v.) Efendimiz
acizlere, yoksullara o kadar iltifat ve tevazu gösterdiği halde, kendileri ile
görüşmelerde bulunduğu hükümdarlara karşı asla tezellül (küçülme) göstermez,
Risalet makamının ulviyetini korumadan hiç bir zaman geri durmazdı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kayserlere,
Kisralara gönderdiği mektuplarında daima mübarek ismini önce belirtir,
“Allâh’ın kulu ve Peygamberi Muhammed (s.a.v.) tarafından Rum büyüğü Hirakl’e”
şeklinde yazdırırdı. Kendilerini hiç çekinmeden İslâm dînine davet ederdi.
Kabul etmedikleri takdirde, azaba uğrayacaklarını, saltanatlarının ellerinden
çıkacağını kendilerine açıkça duyururdu.</p>

<p><b>(Ömer Nasûhî Bilmen, Büyük İslâm İlmihali, 531.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamberimiz (s.a.v.): “Ben kral değilim. Mekke’de kuru et yiyen bir kadının
oğluyum.” buyurmuştur. O (s.a.v.), çok büyük tevazu‘ sahibidir. Her tabakadaki
müslümanların gönlünü alıp onlarla şakalaşırdı. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âişe (r.a.) anlatıyor: “Resûlullâh (s.a.v.) de bir insandı. Elbisesini
temizler, koyununu sağar, kendi işlerini görürdü.” İbn-i Abbas (r.a.)
anlatıyor: “Resûlullâh (s.a.v.) yere oturur, yemeğini yerde yer, davarını kendi
sağar, bir kölenin arpa ekmeğine yaptığı davete icabet ederdi. Zayıfların
ihtiyaçlarını da görürdü.”</p>

<p><b>(M. Yusuf Kandehlevî, </b></p>

<p><b>Hadislerle Müslümanlık, 3.c., 1162.s.)</b></p>

<p class=NoteLevel1>&nbsp;</p>

<p><b>5 AĞUSTOS 2007</b></p>

<p><b>EBÛ EYYÛB (R.A.)’İN HADÎS İLMİNE</b></p>

<p><b>OLAN HASSASİYETİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Halid
bin Zeyd Ebû Eyyûb el-Ensârî (r.a.) Mısır'ın fethinde de İslâm ordusuyla
beraber bulunmuşlardır. Ve bir târihte Ebû Eyyûb el-Ensârî (r.a.) Mısır'a
teşrif etdiğinde Utbe b. Âmir (r.a.)'i ziyaret etmişti. Bu zat, sesi gayet
güzel olduğu için, Kur’an okurken dinleyenleri gaşyederdi (kendinden
geçirirdi). İlm-i farâize de âşinâ idi. Deniz muharebelerinde de bulunmuştu.
İbn-i Abbas, Ebû Eyyûb el-Ensârî ve Ashab ve Tabiînden (r.a.e.) bazıları Ukbe
bin Amir (r.a.)'den hadîs rivayet etmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ukbe
bin Amir (r.a.)’in bir Hadîs-i Şerîfi rivayet ettiğini Ebû Eyyûb (r.a.)
işitince kendisinden sual etmiş.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ukbe
(r.a.) dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kardeşim,
bu hadis'in râvisi şimdi Mısır Valisi bulunan Mesleme bin Muhalled (r.a.)'dir.
Ona bir sor bakalım.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Eyyûb (r.a.) doğruca Mesleme bin Muhalled'in konağına geldi. Selâm verdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Benim
sana gelişimin sebebi bir Hadîs-i Şerîfdir.” dedi. “Çünkü bu Hadîs-i Şerîfi
senden ve benden başka Resûlullâh (s.a.v.) Efendimizden işiten kalmamıştır.”
dedi. Mesleme de Hadîs-i Şerîfi aynen okuyarak:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Evet
ben bu Hadîs-i Şerîfi Resûlullâh (s.a.v.)’den böylece işitdim.” dedi. Bunun
üzerine Ebû Eyyûb (r.a.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sadakte”
yani doğru söyledin, diyerek tasdik etti. Ve doğruca Medine'ye avdet eyledi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
gerek Ashab-ı Kiram (r.a.e.) ve gerekse Tabiîn-i zevi’l ihtirâm ve gerekse
onlara tâbi olan ulemâ-i ümmet kendileri için Kur'an-ı Kerim'in hıfzından sonra
en büyük şeref ve meziyyet olan sünnet-i seniyye’nin, yani Hadîs-i Şerîflerin
hıfz u zabtına son derece himmet sarf ve gayret etmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bundan
dolayıdır ki, Ashâb-ı Kirâm (r.a.e.) ve ulema efendilerimiz o tarihlerde
seyahatin müşkilâtına bakmayarak Hadîs-i Şerîf rivayeti ve bir âlimin ağzından
dinlemek azm u aşkıyla İslâm memleketlerinin şarkından garbına, garbından
şarkına kadar sefer zahmetine katlanmışlardır.</p>

<p><b>(Hz. M. Sâmî Ramazanoğlu (k.s.), </b></p>

<p><b>Ashâb-ı Kiram, 1.c., 85.s.)</b></p>

<p>&nbsp;</p>

<p><b>6 AĞUSTOS 2007</b></p>

<p><b>HAMDETMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hamd,
övülmeye lâyık olan zatın kemâlinin açıkça ortaya konulmasıdır. Yüce Allâh
(c.c.)’ün kemâli, O (c.c.)’ün sıfatları, fiilleri ve eserleridir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dâvud-i
Kayseri bunu şöyle anlatıyor: Hamd; sözle, fiille ve yaşantıyla olur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sözlü
hamd: Yüce Allâh (c.c.)’ün kendisini, veya peygamberlerinin O (c.c.)’ü övdüğü
şekilde, dille yapılan hamd ve övgüdür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fiilî
hamd: Kişinin bedenî olarak ibadet ve hayırlar yapmasıdır. Allâh’ın rızâsını
gözeterek ve ona yönelerek, bir kimsenin dille Allâh (c.c.)’e hamdetmesi ve O
(c.c.)’ü övmesi nasıl gerekliyse, her durumda bütün organlarıyla Allâh (c.c.)’e
hamdetmesi ve O (c.c.)’ü övmesi de öylece gereklidir. Nitekim Hz. Peygamber
(s.a.v.) şöyle buyurmuştur: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Her
durumda Allâh’a Hamdolsun.” (Ebû Dâvud)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
bu da ancak, her organın yaratılmış olduğu amaç doğrultusunda
değerlendirilmesiyle sağlanabilir. Meşru bir şekilde Allâh (c.c.)’e kullukta,
nefsin hoşnutluğunu ve lezzetlerini istemek için değil, Allâh (c.c.)’ün emrine
imtisal için yapılır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hâlî,
yani yaşantıyla sergilenen hamd: Bu kalb ve ruhtaki iman derecesine göredir.
Kişinin ilim ve amel açısından olgunluğa erişmesi, ilâhî ahlâkı yaşantı haline
getirmesiyle kazanılır. Çünkü insan Allâh (c.c.)’ün ahlakıyla ahlâklanmakla emr
olunmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hamd;kapsam olarak duâ, şükür ve övgüyü içerir. Bundan dolayı Allâh (c.c.),
‘lillahi’de senâ ile, ‘rabbi’l-âlemîn’de şükürle, ‘errahmânirrahîm, maliki
yevmiddîn’de, de medihle, kendisine hamdederek kitabına başlamıştır.</p>

<p><b>(İsmail Hakkı Bursevî, Rûhu’l-Beyân Tefsîri, 1.c.,37.s.)</b></p>

<p><b>7 AĞUSTOS 2007</b></p>

<p><b>KOSOVA ZAFERİ VE 1. MURAD HÂN (HÜDÂVENDİGÂR)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bulgaristan
harekâtını muvaffakiyetle tamamlayan Vezîriâzam Ali Paşa, Yanbolu'ya gelen
Sultan Murâd Hân ile görüşerek, durumu arz etti. Durum değerlendirmesi yapılıp
ordu süratle Priştine'ye doğru harekete geçti. Yollarda yerli ahâlinin mal,
mülk, can ve ırzına karşı hiç bir tecâvüz yapılmadan Kosova'ya gelindi. Yağma
ve tahribatın yapılmaması, Balkan milletlerini Osmanlının güzel ahlâkına ve
adaletine hayran bıraktı. Üsküp ile Priştine arasındaki Kosova'da müttefik
Haçlı ordusuyla karşılaşılıp muharebe nizâmı alındı. 8 Ağustos 1389 muharebe
öncesi Kosova'da şiddetli fırtına vardı ve o gün Berât Gecesiydi. Akşam
çadırına çekilen Sultan Murâd Hân, Berât Gecesini ihya edip namaz kıldı.
Kur'ân-ı kerîm kıraat ettikten sonra, seccadesinin üzerinden kalkmadan târihe
geçen şu duayı okudu: &quot;Ey Rabbim! Bu fırtına, şu âciz Murâd kulunun
günahları yüzünden çıktıysa, masum askerlerimi cezalandırma. Onları bağışla..
Allâhım.. Onlar ki, buraya kadar, sâdece Senin adını yüceltmek, İslâm dînini
kâfirlere duyurmak için geldiler. Bu fırtına âfetini, onların üzerinden def
eyle.. Senin şânına lâyık bir zafer kazanmalarını nasip eyle. Onlara öyle bir
zafer kazandır ki, bütün Müslümanlar bayram ede.. Müslümanları mansûr ve
muzaffer eyle. Ve dilersen o bayram gününde şu Murâd kulun sana kurbân olsun..
Önce beni gazi kıldın, sonra şehit et..&quot;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fırtına
dinip, 9 Ağustos 1389 günü yapılan Kosova Meydan Muharebesinde Birinci Murâd
Hân büyük bir zafer kazandı. Sırp devletinin yıkılıp, Balkanların Türk
hâkimiyetine geçişini sağlayan Kosova Zaferinden sonra, Sultan Murâd Hân,
devrin an'anesince muharebe meydanını dolaşmaya başladı. Bu sırada Miloş Obiliç
adında yaralı bir Sırp asilzadesi tarafından hançerlenerek şehit edildi.
İslâmın cihâd emrini yerine getirmek ve Osmânlı'nın şânını yükseltmek için,
târihî kaynaklarda otuz yedi gaza yaptığı yazılır.</p>

<p><b>(Yeni Rehber Ansiklopedisi, 13.c. 373.s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>8 AĞUSTOS 2007</b></p>

<p><b>Mİ‘RÂC GECESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Allâh’ın emriyle Sevgili Peygamberimiz (s.a.v.) “Burak” adı verilen semâvî bir
binek ile bu gecede Mescîd-i Harâm’dan, Mescid-i Aksâ’ya gitmiştir. Yolculuğun
başlangıcını, Resûl-i Ekrem (s.a.v.) Efendimiz şöyle anlatmışlardır: “Ben
Kâ‘be’de, Hicr-i İsmâîl’de, uyku ile uyanıklık arasında bulunduğum bir sırada,
bir de baktım; Cibrîl (a.s.) bana Burak’ı getirdi.” Böylece başlayan yolculuk
bir gece içinde tamam olmuştur. Peygamberimiz (s.a.v.) Mescid-i Aksâ’da iki
rek‘at namâz kılmıştır. “Bana peygamberler gösterildi; onlara, imâm olarak
namâz kıldırdım.” diyerek Mescîd-i Aksâ’daki namâzı ta‘rîf etmişlerdir. Sonra
yine Cebrâil (a.s.) ile birlikte semâya yükselerek “Sidretü’l-müntehâ” denilen
kısma geldiği zamân Cebrâil (a.s.), Sevgili Peygamberimiz (s.a.v.)’e: “Yâ
Resûlallâh, artık ben ileri gidemem. Eğer bir parmak ileri gidersem yanarım.
Daha ilerisi Allâh’a ve Habîbine âiddir.” demiştir. Bundan sonra Peygamberimiz
(s.a.v.) “Refref” adı verilen vasıta ile bu ulvî seyahâta devam ederek arş,
kürsî, cennet, cehennem gibi varlıkları seyretmişlerdir.</p>

<p><b>(Tebliğ Gazetesi)</b></p>

<p><b>&nbsp;</b></p>

<p><b>Mİ‘RÂC-I NEBEVÎ (S.A.V.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)’in mi‘râcı hicretten bir sene veyâ onsekiz ay evvel vukû‘ bulmuştur.
Rûh ve cesetle berâber gerçekleşmiştir. Ebû Seleme (r.a.) der ki: “Mî‘râc, İsrâ
vak‘âsı üzerine müşrikler fitne buhrânına düşerek âdeta deli gibi oldular. Ebû
Bekir (r.a.)’in yanına koşarak Resûlullâh (s.a.v.)’in: İsrâ’ya dâir verdiği
haberi Ebû Bekir (r.a.)’e söylediler.” Ebû Bekir (r.a.) de onlara: “-Muhammed
(s.a.v.)’in doğru sözlü olduğuna kanâatım vardır. Bu kanâatımı size de
bildiririm.” dedi. Müşrikler: “Demek Muhammed (s.a.v.)’in bir gecede Mescid-i
Aksâ’ya gidip sonra dönüp geldiğini sen de tasdîk ediyorsun?” dediler. Ebû
Bekir (r.a.) de: “-Evet tasdîk ediyorum. Değil böyle, bundan daha ziyâde
uzaklarına da, meleklerin gökten haber getirdiklerine de inanmışımdır.” dedi.</p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Musâhabe, 3.c., 29.s.)</b></p>

<p><b>9 AĞUSTOS 2007</b></p>

<p><b>Mİ‘RÂC GECESİNDE KILINACAK NAMÂZ VE OKUNACAK DUÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Receb-i
şerîfin yirmi yedinci gecesi on iki (12) rek‘at namâz kılınır. Her iki rek‘atta
bir selâm verilir. Her rek‘atta bir (1) Fâtiha ve on bir (11) İhlâs okunur.
Namâzdan sonra yüz (100) def‘a salevât-ı şerîfe ve şu duâ okunur: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
innî es’elüke bi-müşâhedeti esrâri’l- muhibbîne ve bi’l- hılveti’lletî hassante
bi-hâ seyyidi’l- mürselîn. Hîne üsriyet bihî leyletü’s- sâbi‘u ve’l-ışrûne
en-terhame kalbiye’l- hazîne ve tücîbe da‘vetî yâ ekreme’l- ekremîn. Âmîn!</p>

<p><b>RECEBİN YİRMİ YEDİNCİ GÜNÜ                   YAPILACAK İBÂDETLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hüreyre (r.a.)’den rivâyet edilmiştir: Resûlullâh (s.a.v.): “Receb’in yirmi
yedinci günü oruç tutan kimse için, Hâkk te‘âlâ, altmış ay oruç tutmuş sevâbını
yazar. Ve o gün Nebî (s.a.v.) üzerine Cebrâil (a.s.)’ın Allâhü Te‘âlâ tarafından
peygamberlik vazîfesini indirdiği ilk gündür.” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hasan-ı
Basrî (r.a.) anlatmıştır: “Abdullâh b. Abbâs (r.a.) Receb’in yirmi yedinci günü
sabahından i‘tibâren i‘tikâfa girerdi. O, öğle vaktine kadar namâz kılardı.
Öğle namâzını kıldıktan sonra biraz istirahât eder, sonra (dört rek‘at) namâza
durur: Her rek‘âtta; bir Fâtiha, üç Kadir sûresi (İnnâ enzelnâhu fî
leyleti’l-kadr), elli İhlâs sûresini (kul hüva’llâhu ahad), bir Felâk ve bir
Nâs sûresini okuyarak kılardı. Sonra ikindi vaktine kadar duâ ederdi. İbn-i
Abbâs (r.a.), Resûlullâh (s.a.v.)’in böyle yaptığını da söylerdi.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hüreyre ve Selmân-ı Fârisî (r.a.)’dan bildirilmiştir: Resûlullâh (s.a.v.):“Receb’de bir gün ve bir gece vardır ki o günde oruç tutan ve o gecede namâz
kılan kimse için yüz sene oruç tutmuş ve yüz sene ibâdet etmiş gibi sevâb
verilir.” buyurdular. O gün, Receb’in çıkmasına üç gün kalan gündür. Ya‘ni,
Receb’in yirmi yedinci günü ve gecesidir. Ve o gün, Resûlullâh (s.a.v.)’in
Peygamber olarak ta‘yîn olunduğu gündür.</p>

<p><b>(Abdü’l-kâdir-i Geylânî (k.s.), Üç Aylar ve Fazîletleri)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>10 AĞUSTOS 2007</b></p>

<p><b>SÖZÜNDE DURMAK</b></p>

<p><b>VE AHDE VEFÂ BÖYLE OLMALI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullâh
b. Ebü’l- Hamsa dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Peygamber
(s.a.v.)’le henüz kendilerine peygamberlik gelmeden, alışveriş yapmıştım. Kendi
hesâbıma bir bakiye kalmıştı. Ona falan yere gelip kendisiyle görüşeceğimi va‘d
ettim. Unuttum. Üç gün sonra verdiğim sözü hatırlayınca hemen o yere koştum; ne
göreyim, O beni orada beklemiyor mu? (hayret ettim...) Bana şöyle dedi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Delikanlı,
beni yordun! Ben seni burada tam üç gündür bekliyorum!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.)’den: Peygamber (s.a.v.)’e bir hediye getirildiği zamân, bunu: “Falan
kadının evine götürün. Çünkü O, Hatice’nin arkadaşı idi. Hatice’yi pek
severdi.” buyururdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âişe
(r.anhâ)’dan: “Hatice kadar (Peygamber hanımlarından) hiçbir kadını
kıskanmadım. Çünkü devâmlı olarak ondan bahsettiğini duyardım. Bir koyun
kesilirse hemen onun dostlarına gönderirdi. Bir gün (Hatice’nin) kızkardeşi
gelmişti. Onu yürekten karşıladı. Yine bir kadın gelmişti çok memnûn kaldı ve candan
hal ve hatırını sordu. Kadın evden çıkıp gidince:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bu
kadın Hatice’nin sağlığında bize gelirdi. Ahde vefa, hiç şüphe yok ki
îmândandır!” dedi. Akrabalarını, hiçbirini diğerinden üstün tutmadan ziyaret
ederdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
defâsında Resûlullâh (s.a.v.) kızı Zeyneb’in önünde namâz kıldı. Onu boynuna
almıştı. Secde ettiğinde onu bırakıyordu, kalkınca onu (tekrar) boynuna
alıyordu.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Katâde (r.a.)’den rivâyet edildiğine göre, kendilerine Necâşî’nin bir delegesi
gelmişti. Onlara bizzat kendisi hizmet etti. Ashab (r.a.e.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Siz
bırakın ey Allâh’ın Resûlü (s.a.v.) hizmeti biz görürüz!’’ deyince şu cevâbı
verdi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Onlar
bizim ashabımıza ikram etmişlerdir. Şimdi ben bu hizmetlerinin karşılığını
vermekten zevk duyuyorum!”</p>

<p><b>(Kadı ‘Iyaz (rh.a.), Şifâ-i Şerîf, 126.s.)</b></p>

<p>&nbsp;</p>

<p><b>11 AĞUSTOS 2007</b></p>

<p><b>SÜNNETE SIMSIKI YAPIŞMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mik'dam
(r.a.) dedi ki; “Resûlullah (s.a.v.) Hayber gününde bazı şeyleri haram kıldı.
Bunlar ehlî eşekle, bundan başka bazı şeylerdir. Sonra Resûlullâh (s.a.v.)
buyurdu ki: “Korkarım ki sizden bir adamın, koltuğuna yaslanmış rahat bir
vaziyette iken, benden bir hadis nakledilir de o kişinin “Sizinle benim aramda
Allâh'ın Kitabı vardır. Onda helâl bulduğumuzu helâl, haram bulduğumuzu da
haram kabul ederiz” diyeceği bir zaman yaklaşmaktadır. Ancak, iyi bilin ki
Resûlullâh (s.a.v.)’in haram kılışı da Allâhü Te‘âlânın haram kılması gibidir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) veda haccı esnasında insanlara bir hutbe verdi, buyurdular ki:“Muhakkak size bıraktığım şeylere sımsıkı sarılırsanız asla dalâlete
düşmezsiniz. Bu şeylerde iki emirdir; Allâhın Kitabı Kur'an ve Nebînizin
Sünnetidir. Ey insanlar! Ben size ne söylüyorsam onu dinleyiniz ki mutlu
olabilesiniz ve onunla amel ediniz ki saadete erişebilesiniz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
kendi senedi ile İrbad bin Sariye (r.a.)'den nakletti. İrbad şöyle dedi:“Resûlullâh (s.a.v.) birgün bize namaz kıldırdı. Sonra bize yönelerek, açık ve
etkili bir şekilde va'z etti. Bundan dolayı gözler yaşardı, kalbler titredi.
Topluluktan birisi dedi ki: “Resûlullâh (s.a.v.) sanki vedâda bulunan birisi
gibi konuşma yaptı.” Ve Resûlullâh (s.a.v.)'a dedi ki: “Ya Resûlallâh (s.a.v.)!
Kendinden sonra bize ne tavsiye edersin?” Resûlullâh (s.a.v.) buyurdu ki;“Size, Allâh (c.c.)'den korkmayı ve üzerinize, başı siyah üzüm tanesi gibi olan
Habeşli bir kulun emîr olması halinde bile, onu dinlemeyi ve ona itaâti tavsiye
ederim. Sizden kim benden sonra yaşarsa çok ihtilaflar görecektir, o zaman siz
benim sünnetime ve doğru yola ileten Raşid Halifelerimin yoluna tâbi olunuz ve
buna azı dişlerinizle sımsıkı sarılınız. Sonradan icat edilip dinden gösterilen
şeylerden sakınınız. Şüphesiz ki dinden gösterilerek sonradan icat edilen
herşey bid'at, her bid'at de sapıklıktır.”</p>

<p><b>(İmam-ı Suyutî (rh.a.),</b></p>

<p><b>Akidede Sünnetin Yeri, 14-15.s.)</b></p>

<p><b>&nbsp;</b></p>

<p><b>&nbsp;</b></p>

<p><b>12 AĞUSTOS 2007</b></p>

<p><b>KENDİNİ ÜSTÜN GÖREN ZAVALLILAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) Efendimiz: “Şunu biliniz ki sizden evvelkiler yetmiş iki fırkaya
ayrıldılar. Bu ümmet de yetmiş üç fırkaya ayrılacak. Hepsi ateşte, biri
necattadır (kurtulur).” buyurmuştur. Necatta olanların kimler olduğu sorulunca:“Benim ve ashabımın yolu üzere olanlar.” buyurmuşdur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Evliyadan
ve erbâb-ı kulûbdan (kalb ehli) zannedilen ve sofiyyeden (tasavvuf ehli) kabul
edilen nice kimseler vardır ki, Cenâb-ı Hakka teveccühlerinde asla sâdık
değillerdir. Kalbleri ehl-i gaflete meyleder, içden içe onların, çirkin
ef’aline (işlerine) can atarlar. Nefsânî hazlarını tatmin edecek da‘vetlere
muhatab oldukları zaman koşa koşa giderler. Hakkın da‘vetine de kerhen ve bize
kâfir demesinler diye icabet ederler. Bunların hak yolunda ihlâs ve sadakatları
yokdur. Bunlar, cahilliklerine bakmayıp elleriyle yazdıkça yazarlar, bunlar da
hakdandır derler, kendileri hidâyetden çok uzak bir dalâlete düşmüşler,
nicelerini de dalâlete sürüklemektedirler. Hak yolunun yolcusu, Hakk’a vâsıl
olmak için Hakk neyi emretmişse ona sımsıkı sarılmalı, zahirî hallere
aldanmamalı, nefsinin hilelerine ve bu gibi câhillerin sözlerine kanmamalı, her
an uyanık ve dikkatli bulunmalıdır. Hakk yolu inceden ince, dikden dikdir.
İnsanların en câhili, nefsinin sıfatlarını gördüğü bildiği halde vaktini boşa harcayıp
onları ıslâh ederek Hakk’a vâsıl olmağa çalışmayandır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Haris
bin Esed el-Muhâsibî (r.a.) demiştir ki: Asılsız medihden hoşlanan kimse,
maskara edilmekten hoşlanan kimse gibidir. Akıl sahibi yanında halkın medh ve
zemmi (övme ve yermesi) müsavidir. Sâlikin bir tek gayesi vardır. Hakîkate
vâsıl olmak. Bu da ma‘rifetullahı kazanıp Allâh (c.c.)’ün rızâsını tahsile
çalışmak içindir. Cemaat karşısında büyüklenen ve insanların hürmet ve
ta’zîminden, elini öpmelerinden memnun olan, kendisini cemaatten üstün gören,
medh u zemm ile uğraşan vâizin vay hâline!</p>

<p><b>(Hz. M. Sâmî Ramazânoğlu (k.s.),</b></p>

<p><b>Bakara Sûresi Tefsiri, 151.s.)</b></p>

<p><b>13 AĞUSTOS 2007</b></p>

<p><b>ŞA‘BÂN AYININ FAZÎLETİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hüreyre (r.a.)’in bildirdiği hadîs-i şerîfte: “Şa‘bân, Benim ayım, Receb Allâh
te‘âlânın ayı, Ramazân da Benim ümmetimin ayıdır. Şa‘bân günâhların keffâret
ayı, Ramazân ise, günâhların temizleyici ayıdır.” buyuruldu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
buyuruldu ki: “Şa‘bân, Receb ile Ramazân ayları arasında bir aydır. İnsanlar
bundan gâfildir. Hâlbuki Şa‘bân’da kulların ameli, Allâh te‘âlânın dergâhına
çıkarılır. Ben, Şa‘bân’da oruçlu olduğum hâlde, amelimin çıkarılmasını arzu
ederim.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
bin Mâlik (r.a.)’in bildirdiği hadîs-i şerîfte: “Receb ayının diğer aylara olan
üstünlüğü, Kur’ân-ı kerîmin diğer kitâblar üzerine olan üstünlüğü gibidir.
Şa‘bân ayının diğer aylardan üstünlüğü, Benim, diğer peygamberlerden üstünlüğüm
gibidir. Ramazân’ın diğer aylardan üstünlüğü, Allâh te‘âlânın yaratıklarına
olan üstünlüğü gibidir.” buyuruldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âişe (r.a.)’nın bildirdiği hadîs-i şerîfte: “Yâ Âişe, bir sene içerisinde
ölecek olan kimselerin isimleri Şa‘bân’da özel defterinden silinip Azrâil
(a.s.)’a teslim edilir. Binâen‘aleyh oruçlu olduğum hâlde ismimin defterden
silinip diğer deftere nakledilmesini arzu ederim; bu sebepten dolayı Şa‘bân
ayına muhabbet ederim.” buyuruldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
bin Mâlik (r.a.) der ki: “Resûlullâh (s.a.v.)’in ashâb-ı kirâmı, Şa‘bân ayının
hilâlini görünce, Mushâf-ı şerîf üzerine kapanıp Kur’ân-ı kerîm okumağa devâm
ederlerdi. Müslümânlar bu ayda mallarının zekâtını çıkarıp Ramazân-ı şerîfte
oruç tutacaklara kuvvet ve kudret bahşetmek için fakîr, miskin ve zaîflere
verirlerdi.” Ecel ve rızıkları ve o yıl hacca gideceklerin yazıldığı Berât
gecesi Şa‘bân-ı şerîfin on beşinci gecesidir.</p>

<p><b>(Abdü’l-kâdir-i Geylânî (k.s.a.), </b></p>

<p><b>Günyetü’t Tâlibîn, 289. s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>14 AĞUSTOS 2007</b></p>

<p><b>HZ. PEYGAMBER (S.A.V.)'E</b></p>

<p><b>HER AN MUHTACIZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Medine
halkı şu vak'ayı anlatmışlardır. Bir kimse ailesiyle şöyle bir ahid yapmış: “Bu
sene seninle kanaat edelim, hiç borç yapmayalım. Zira her sene Huzur'a varıp Ya
Resûlallah şu kadar borcum vardır demekten utanıyorum...” Bu dediğini tutmuş ve
o sene hiç borca girmemiş. Ama geçen seneden buğdaycıya bir altın borcu kalmış,
lakin hatırından çıkmış. Vakta ki, halkın Peygamber (s.a.v.) huzuruna
borçlarını arz ettikleri gece gelmiş, herkes toplanmış borcunu bildirmiş.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ama
o zat, borcum yok diye gelmemiş. O kimse rüyasında (ma‘nâ âleminde) gördü ki,
Hücre-i Şerif açılmış, bir yüce divan kurulmuş, (s.a.v.) Efendimiz saadetle bir
kürsü üzerine oturmuşlar, cümle ashab o mecliste hazırlar... Velayet Şahı Hz.
Alî (r.a.) Efendimizin elinde bir defter var, o deftere göre Sahabe (r.a.e.)
Efendilerimiz, ehl-i Medine'yi birer birer huzura götürüyorlar. “Ya Resûlallah,
filan oğlu filandır, bu kadar borcu vardır...” diye arz ediyorlar, (s.a.v.)
Efendimiz de “verilsin” diye emir buyurduklarında Şah-ı Velâyet Hz. Ali (r.a.)
Efendimiz elindeki deftere kayıt ediyorlar... Rüyâyı gören kimse de huzura varıp
Peygamber (s.a.v.)’e arz olundukta (s.a.v.) Efendimiz ona şöyle hitab etmişler:“Geçen seneden buğdaycıya bir altın borcu var verilsin, onun bu sene bize
ihtiyacı yoktur.” Adamcağız ah-u enin ile vücûdu tir tir titreyerek şiddetle
ağlaya ağlaya uyanınca yüzü üstü sürünerek Huzûr-ı Saadete varıp Peygamber
(s.a.v.)’in eşiğine “Aman ya Resûlallah beni affeyle, ben kimim ki sana
ihtiyacım olmaya... On sekiz bin alem sana muhtaçtır ya Resûlallah, el-aman,
el-aman!...” diye ağlayıp inleyerek tevbe ve istiğfar etmiş. Ve ondan sonra da
ömrünün sonuna kadar borçsuz kalmamış diye anlatırlar.</p>

<p><b>(Derviş Ahmet Peşkarî, Tayyibetü'l Ezkâr, 42.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>15 AĞUSTOS 2007</b></p>

<p><b>CİHÂD İÇİN ASHÂB (R.A.)’ÜN İNFÂK YARIŞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
İshak (r.a.) naklediyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Yâmeyn (r.a.), ağlamakta olan Ebû Leylâ ile Abdullâh b. Muğaffel (r.a.)’Ie
karşılaştı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Niçin ağlıyorsunuz?” diye sordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Resûlullâh (s.a.v.)’e bize vasıta temin etmesi ve savaşa götürmesi için gittik.
Fakat O (s.a.v.)’in yanında da, bizi savaşa götürecek bir vasıta bulamadık. Zaten
kendimizde savaşa gidebileceğimiz hiçbir şey yok.” dediler. Bunun üzerine İbn-i
Yâmeyn (r.a.) onların ikisine bir deve verdi. Deveye bindiler. Dağarcıklarına
da bir miktar hurma koydu, ikisi de Hz. Peygamber (s.a.v.)’le birlikte savaşa
çıktı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yunus
b. Bükeyr (r.a.) şu hadîseyi nakleder:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ulbe
b. Zeyd (r.a.) bir gece dışarı çıktı ve bir süre namâz kıldıktan sonra
ağlayarak:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Allâhım! Cihadı emrettin, bizi cihada teşvik ettin ama ne savaşa gidebileceğim,
ne de Resûlü (s.a.v.)’e beni savaşa götürebileceği imkânlar verdin. Ben de,
malıma, canıma şeref ve haysiyetime tecavüz eden bütün müslümânları
affediyorum.” dedi. Sabahleyin ashabın arasında otururken Resûlullâh (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Bu gece herkesi affeden nerede?” diye sordu. Hiç kimse kalkmadı. Resûlullâh
(s.a.v.) tekrar:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Bu gece herkesi affeden nerede? Ayağa kalksın.” buyurdu. Ulbe (r.a.) kalktı,
Resûlullâh (s.a.v.)’in yanına gitti ve olup biteni anlattı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine Resûlullâh (s.a.v.) ona:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Seni müjdelerim. Kudret ve iradesiyle yaşadığım Allâh’a yemîn ederim, bu
yaptığın bağış, makbul olan zekâtlar arasına kaydedilmiştir.” buyurdu.</p>

<p><b>(M. Yûsuf Kandehlevî (rh.a.),</b></p>

<p><b>Hadîslerle Müslümânlık, 2.c, 468.s.)</b></p>

<p>&nbsp;</p>

<p><b>16 AĞUSTOS 2007</b></p>

<p><b>SÛ-İ HATİME (KÖTÜ SONUÇ)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsanın
en bahtiyarı son nefesinde îmânını muhafaza edendir. Çoğu vaktini ibadet ve
taatle geçirdiği halde, sonunda îmânsız giden az değildir. Hadîs-i şerîfte
buyruluyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kul,
cehennem ehlinin amelini işlemişken, tövbe-i sahihaya muvaffak ve işlediği
salih amellerle cennet ehlinden olur. Veya cennet amelini işlemişken, gazabı
İlâhiyi davet eden seyyiat sebebiyle cehennem ehlinden olur. Amellerin sonucuna
itibar olunur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
insan son nefesinde îmân nurunu muhafazaya muvaffak olmak için, bütün
kötülüklerden, günahlardan el çekmelidir. Büyük günahlar, nimetin tağyirine sebep
olur. Küçük günahlarda ısrarın da kötü akibetle neticelendiği çok görülmüştür.
Bilhassa günahlardan uzaklaşmaksızın, tövbe etmeden vefat edenlerde sû-i hatime
ihtimali pek fazladır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zira
iblis, ölümün sarsıntı ve şiddetinden istifadeyi ganimet bilir. Îmân nurunu
çalmak için her vesveseye teşebbüs eder. Nitekim Hadîs-i şerîfte:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ölümünden
önce şeytan gelip, Nasranî veya Yahudî dînini ikrar ve tasdik ettiğin halde
vefat et diye iğfale (aldatma) teşebbüs eder.” buyurulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenâb-ı
Hakk, kullarına şu duâyı ta‘lim buyurmuşlardır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Rabbimiz, bizi dîn-i müstakîme hidâyet ettikten sonra, ölüm halinde kalbimizden
îmânı selb etme!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cenab-ı
Hakk, kuluna hidayet dilerse, son nefeste, Cebrail, rahmeti İlâhiye ile yetişir
ve yanından şeytanları kovar. O halde kul, nâil olduğu nimet ve müjdeden büyük
bir sevinç ve memnunluk duyar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Biraz
önce işaret ettiğimiz gibi, son nefeste îmân nurunu muhafaza edebilmek müşkül,
hüsn-i hâtime (güzel sonuç) ancak Cenab-ı Hakk’ın fazl ve keremiyledir. Tövbe-i
nasûha muvaffak olmak, tâate yönelmek, insanı iyi sonuca ulaştıracak tek
yoldur.</p>

<p><b>(Mehmet Şakir Çörüş, İrşadü’l Gafilîn, 272.s.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>17 AĞUSTOS 2007</b></p>

<p><b>ŞEYHLİK İDDİASINDA BULUNANLAR</b></p>

<p><b>(DÜNYÂ KARŞILIĞINDA DÎNİNİ SATANLAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlulah
(s.a.v.)’e bir kimse gelip:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ya
Resûlullâh! Dünyâda insanların en zâhidi kimdir? diye sual ettiğinde Resûlullâh
(s.a.v.) cevaben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kabri
ve belâyı unutmayan, dünyâ ziynetini terkeden, bekâyı fâniye tercih eden,
yarını günlerinden saymayan ve kendisini mevtadan sayan kimsedir.”
buyurmuşlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerîfte vârid olmuştur ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bir
an evvel amellerinize davranınız. Çünkü önünüzde karanlık gecelerden kopmuş
parçalar gibi fitneler vardır ki, âdemoğlu öyle fitneler hengâmında dînini
azıcık bir dünyalık mukabilinde satar da mü’min olarak sabahlamışken kâfir olarak
akşamlar, mü’min olarak akşamlamışken kâfir olarak sabahlar.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dünyâ
karşılığında dînini satanlar vardır. Allâh indinde bir rütbesi olduğu
iddiasında bulunarak riyaset talebinde bulunanlar vardır. Nefsânî arzularını
tezehhüd ve şeyhûhat perdeleri altında tatmin etmek isterler. Bunlar yeryüzünde
Allâh’ın hakîki şâhidleri olan evliyây-ı kiram tarafından la‘netlenirler. Çünkü
bunlar, lâyık olmadıkları halde kendilerini kibar-ı evliyanın menzilesinde
göstererek münasebetsiz bir iş yapmış ve la‘neti hak etmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
müddetlerin evsâfı cümlesinden olarak niceleri şeyhlik iddiasında bulunmak
sûretiyle Cenâb-ı Hakk’ın taliblerini kendilerine da’vet etmek suretiyle
onların Allâh’a giden yollarını keserler. Hakîkaten Allâh’a da‘vet eden ve
sâhib-i velâyet bulunan ehl-i Hakk’ın eteklerine yapışmaktan da halkı men’
ederler. İşte bunlar, hakîkatte âhireti inkâr edenlerin tâ kendileridir. Çünkü
âhirete, Allâh’a kavuşmağa, hesaba, amellerinden dolayı mücâzata îmân etmiş
olsalardı Allâh’ın gördüğü bir halde bu gibi işleri yapmazlardı. Bunlara, dünyâ
arzusuyla Allâh’ın yolundan saptıkları için de azâb vardır, ehl-i irâdeyi
(müridleri) Hakk’ın yolundan saptırdıkları için azâb vardır.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Yunus ve Hud Sûreleri Tefsiri, 89.s.)</b></p>

<p><b>&nbsp;</b></p>

<p><b>&nbsp;</b></p>

<p><b>18 AĞUSTOS 2007</b></p>

<p><b>RESİM YAPMAK, YAPTIRMAK</b></p>

<p><b>VE BULUNDURMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ buyurdu: «Hakikat Allâh ve Resûlü’ne eza edenler (yok mu?) Allâh onları
dünyada da âhirette de rahmetinden kovmuş, onlara horlayıcı bir azab da
hazırlamıştır.» (Ahzab s. 57)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkrime
bunların resim yapanlar olduğunu söylemiştir. İbn Ömer (r.a.)'dan, Resûlullâh
(s.a.v.)’in şöyle buyurduğu rivayet olunmuştur: «Bu sûretleri yapanlar Kıyâmet
gününde muhakkak azab olunurlar ve kendilerine: Tasvir ettiğiniz bu canlılara
(haydi) hayat verin (bakalım) denilir.» (Buharî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âişe (r.a.)'dan rivayet ediliyor: «Resûlullâh (s.a.v.) bir seferden gelmişti.
Sofaya al bir perde asmıştım. Üzerinde resimler vardı. Resûlullâh (s.a.v.)
perdeyi görünce mübarek yüzü renkten renge girdi ve buyurdu ki: «Ey Âişe!
Kıyâmet gününde nâsın en şiddetli azab görenleri Allâh (c.c.)'ün yarattığına
benzetenlerdir». Hz. Âişe (r.a.) der ki, &quot;Bunun üzerine perdeyi kestim,
iki yastık yüzü yaptım.» (Buharî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbas (r.a.)'dan, Resûlullâh (s.a.v.)'i şöyle buyururken işittim, dediği
rivayet olunmuştur: «Her resim yapan (musavvir) cehennemdedir. Ressamın
(heykeltıraşın) tasvir ettiği her sûrete Kıyamet günü hayat verilir de bunlar
cehennemde onu ta'zib ederler.» (Buharî) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
İbn-i Abbas (r.a.)'dan, Resûlullâh (s.a.v)'i şöyle buyururken işittim, dediği
rivayet olunmuştur: «Her kim dünyada bir (rûh) sahibi canlının sûretini
yaparsa, Kıyâmet gününde o tasvire ruh üfürmeye zorlanır. Halbuki ressam
tasvirine ebedi ruh nefh edemez (de sürekli azab olunur).» İbn-i Abbas (r.a.)'dan,
Resûlullâh (s.a.v.)'in şöyle dediğini işittim, dediği rivayet olunmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ buyuruyor ki: «Benim yarattığım gibi yaratmaya uğraşan kişiden daha
zâlim kim vardır? Haydi onlar bir tâne yaratsınlar. Bir arpa tanesi
yaratsınlar, bir zerre halk etsinler...» (Buharî)
</p>

<p><b>(İmam Zehebî (rh.a.), Büyük Günahlar, 161.s.)</b></p>

<p><b>&nbsp;</b></p>

<p><b>&nbsp;</b></p>

<p><b>19 AĞUSTOS 2007</b></p>

<p><b>SİLSİLE-İ ÂLİYYE’NİN SEKİZİNCİ POSTNÎŞÎNİ HZ. YÛSUF HEMEDÂNÎ (K.S.)
-1</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İsmi
Yûsuf bin Eyyub, künyesi Ebû Yâkub'dur. 1048 (H.440) senesinde Hemedan'da
doğdu. 1141 (H.535)de Herat'tan Merv'e giderken yolda vefat etti. Merv'de
bulunan kabri ziyaret yeridir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;On
sekiz yaşında Bağdat'a gelip fıkıh ilmini Ebû İshâk Şirâzî'den öğrendi. Yaşı
küçük olmasına rağmen, Ebû İshak (rh.a.) kendisine husûsî ihtimam gösterirdi.
Tasavvufu Ebû Ali Fârmedî hazretlerinden öğrenip, sohbetinde yetişerek kemâle
ulâştı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Altmış
yıldan fazla, insanlara doğru yolu göstermekle meşgul oldu. Yüzlerce talebe
ondan ders aldı. Abdullah Berkî, Hasan Endâkî, Ahmed Yesevî ve Abdülhâlık
Gücduvânî gibi büyük velîler yetiştirdi. Bunlardan Ahmed Yesevî, Türkistan
tarafına göç edip, insanları irşâd ederek büyük hizmetler yaptı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yûsuf
Hemedânî rahmetullahi aleyh önce Merv'de bir müddet kalıp Herat'a gitti.
Herat'ta uzun zaman kaldıktan sonra, tekrar Merv'e gelip bir müddet daha kaldı
ve tekrar Herat'a döndü. Herat'tan Merv'e giderken yolda vefat etti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yûsuf
Hemedânî, bütün dostlarına, talebesi Abdülhâlık Gücduvânî'ye tâbi olmalarını
söyledi. Kendisinden sonra, bu talebesi insanlara doğru yolu gösterdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yûsuf
Hemedânî Irak, Horasan, Mâverâünnehir bölgelerinin muhtelif şehirlerinde
bulunarak, halka saadet yolunu anlatmakla meşgul olmuştur. İlmi, fazîleti ve
kerâmetleriyle İslâm dünyâsında tanınıp çok sevilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eline
ne geçerse muhtaçlara verir, kimseden birşey istemezdi. Herkese iltifat eder,
yumuşak ve merhametli davranırdı. Yolda yürürken bile Kur'ân-ı Kerîm okumakla
meşgul olurdu.</p>

<p><b>(Yeni Rehber Ansiklopedisi, 20.c., 280.s.)</b></p>

<p><b>&nbsp;</b></p>

<p><b>&nbsp;</b></p>

<p><b>20 AĞUSTOS 2007</b></p>

<p><b>SİLSİLE-İ ÂLİYYE’NİN SEKİZİNCİ POSTNÎŞÎNİ HZ. YÛSUF HEMEDÂNÎ (K.S.)
-2</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yûsuf
Hemedânî (k.s.)'a; “İslâm âlimlerinin ve kıymetli rehberlerin azalıp, yok
olduğu zaman ne yapmak lâzım?” denildiğinde: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“O
zaman hergün o büyüklerin yazdığı kitaplardan bir miktar okuyunuz.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sayısız
kerâmetlerin ve fazîletlerin kendisinde toplandığı ve velî-i kâmil bir zâttı.
Kerâmetlerinin en büyüklerinden birisi; Allâhü Te‘âlâyı tanımak yolunda çok
yüksek derece ve makamlar sâhibi olan, Abdülhâlık Gücduvânî gibi büyük bir
velîyi yetiştirmesidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Saîd Abdullah, Abdülkâdir Geylânî hazretleri ve İbnü’s-Saka ilim tahsili için
Bağdat'a gelmişlerdi. Yûsuf Hemedânî Bağdat'ta Nizamiye Medresesinde va‘z
ediyordu. İbnü’s Saka adındaki meşhur bilgin kalkıp saygısızca birşey sordu.
Ona otur senin sözünden küfür kokusu geliyor buyurdu. Hakîkaten İbnü’s Saka o
zaman İstanbul'a sefir olarak gidip orada Hıristiyan oldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün,
Hemedân'dan bir kadın ağlayarak, Yûsuf Hemedânî (k.s.)'un huzuruna geldi ve
dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Oğlumu
Bizanslılar esir etmişler.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sabredin.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sabredecek
hâlim kalmadı.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine Yûsuf Hemedânî hazretleri:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
Rabbî, bu kadının oğlunu esirlikten kurtar. Üzüntüsünü neşeye çevir!” diye duâ
etti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadın
eve gelince, bir de ne görsün, oğlu evde oturuyor! Şaşakaldı. Oğluna:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Anlat
evlâdım! Buraya nasıl geldin?”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Biraz
evvel İstanbul'daydım. Ayaklarım bağlıydı. Başımda muhafız vardı. Aniden bir
kimse geldi. Beni kaptığı gibi, bir anda buraya getirdi.” dedi.</p>

<p><b>(Yeni Rehber Ansiklopedisi, 20.c., 280.s.)</b></p>

<p><b>&nbsp;</b></p>

<p><b>&nbsp;</b></p>

<p><b>21 AĞUSTOS 2007</b></p>

<p><b>RESÛLULLAH (S.A.V.)’İN YATAĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Aişe (r.anhâ)’ya Resûlullâh (s.a.v.)’in yatağının nasıl olduğu soruldu. O da:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
&quot;İçi hurma lifi dolu deridendi&quot; diye cevap verdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âişe
(r.anhâ)’dan: Bana Ensardan bir kadın geldi. Resûlullâh (sa.v.)’in yatağının
katlanmış bir aba olduğunu görünce hemen gitti, bana içi yün dolu bir yatak
gönderdi. Resûlullâh (s.a.v.) gelir gelmez:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
&quot;Bu ne ya Âişe?&quot; dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
&quot;Ya Resûlallâh! Ensardan falan kadın bana gelmişti. Senin yatağını görünce
evinden bana bunu göndermiş&quot; dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
&quot;Onu iâde et!&quot; dedi. Ben de iâde etmedim. Bu yatağın evimde olması
hoşuma gidiyordu. Sonra üç defa onu iâde etmemi söyledi ve:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
&quot;İâde et onu ya Âişe! Allâh'a yemin ederim ki eğer ben isteseydim Allâhü
Te‘âlâ benim için dağı taşı altın ve gümüş yapardı.&quot; buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cafer
b. Muhammed babasından naklediyor: Hz. Âişe (r.anhâ)'ya, Resûlullâh (s.a.v.)’in
kendi evindeki yatağının ne olduğu soruldu. O da:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
&quot;İçi lif dolu, deri bir yataktır&quot; diye cevap verdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Hafsa (r.anhâ)’ya Resûlullâh (s.a.v.)’in yatağının ne olduğu soruldu. Bunun
üzerine Hafsa (r.a.) şunları anlattı: Kalın bir kumaştır. İkiye katlarız
üzerinde uyur. Bir gece, onu dörde katlarsam daha yumuşak olur dedim ve dörde
katladım. Sabah olunca Resûlullâh (s.a.v.) &quot;Bu gece altıma ne
serdin?&quot; dedi. &quot;Her zamanki yatağını fakat dörde katlamıştım, senin
için daha yumuşak olur diye düşündüm&quot; dedim. Bunun üzerine;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
&quot;Onu eskisi gibi katlayın! Çünkü yatağın yumaşaklığı gece, teheccüde geç
kalkmama sebep oldu, buyurdu&quot; diye cevap verdi.</p>

<p><b>(Yûsuf Kandehlevî, </b></p>

<p><b>Hadislerle Müslümanlık 3.c.,1319.s.)</b></p>

<p><b>&nbsp;</b></p>

<p><b>22 AĞUSTOS 2007</b></p>

<p><b>YAVUZ SULTAN SELİM HÂN VE ŞAH İSMAİL</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Akkoyunlu
Devletini ortadan kaldıran, Azerbaycan, Irak-ı Acem, Irak-ı Arab ve İran’ı ele
geçirerek Ceyhun Nehrine kadar hududunu genişleten Şah İsmail, sünnî Özbekleri
de yendikten sonra, Anadolu’ya yönelmişti. Gönderdiği dâî ve halifeleri
vasıtasıyla Osmanlı hudutları içinde yaşayan Şiîleri kendisine bağlıyor ve
fırsat buldukça da isyanlar çıkartıyordu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yavuz
Sultan Selim Han topladığı olağanüstü dîvânda, Şah İsmail’in yaptığı
saldırıları bir bir anlattı. Dîvânda yapılan uzun müzâkerelerden sonra İran’a
sefere karar verildi. Sefer hazırlıklarını tamamlayan Yavuz, 20 Nisan 1514’te
Üsküdar’a geçerek Orduyu Hümâyun ile İran Seferine çıktı. Şah İsmail, yiğitlik
harcı olan er meydanına davet edildi. Meydana çıkmayınca, Safevî topraklarına
girildi. Şahın, Sultan Selim Hâna karşı ülkesini müdâfaa etmemesi üzerine
ikinci bir nâme gönderildi. Bu nâmede; Osmanlı ordusunun uzun bir yoldan gelip
epeyden beri muharebe için ordu aramasına rağmen meydana çıkan olmadığı,
pâdişâhların ellerindeki memleketlerin nikâhlıları olduğu, erkek ve yiğit
olanın onu nâmahreme dokundurtmayacağından bahsedilerek, miğfer yerine yaşmak,
zırh yerine çarşaf giymesi tavsiye edildi. Kadın elbiselerinden hırka, şal ve
çarşaf gönderildi. Osmanlı ordusunun aylardır yolda bulunması, sefer güzergâhını
Safevîler çekilirken tahrip etmesi, Şah İsmail’in ajanlarının faaliyetleri,
Yeniçeriler arasında hoşnutsuzlukların çıkmasına sebep oldu. Çadırına ok atacak
kadar ileri gidildiğinde askere verdiği nutuk harp psikolojisinin
şaheserlerindendir. Bu nutukla; Hedefe daha varılmadığını, seferden asla
dönülmeyeceğini, cihad için çıkılan bu seferden hâtûnlarını düşünenlerin
dönebileceğini, yiğit olanın gelmesini isteyip, tek başına da olsa gideceğini,
bütün heybet ve azametini göstererek, gür sesiyle söyledi. l. Selim Hânın nutku
asker arasında çok tesirli oldu ve ordu onu takip etti. Bu arada Sâfevî
ordusunun Çaldıran Ovasında olduğu haberi alındı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sultan
Selim Hân kumandasındaki Osmanlı ordusu ile İran Şahı İsmail-i Sâfevî
kumandasındaki Sâfevî ordusu, 23 Ağustos 1514 târihinde Çaldıran Ovasında
muharebeye tutuştu. Şah İsmâil-i Sâfevî tâhtını, tacını ve hanımını muharebe
meydanında bırakarak, kaçtı.</p>

<p><b>(Yeni Rehber Ansiklopedisi, 20.c. 188.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>23 AĞUSTOS 2007</b></p>

<p><b>MALAZGİRT MEYDAN MUHAREBESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Büyük
Selçuklu Devleti Sultanı Alparslan ile Bizans İmparatoru Romen Diojen
kuvvetleri arasında 26 Ağustos 1071 târihinde Doğu Anadolu'da Malazgirt
Ovasında meydana geldi. Bu muharebe, dînî, millî, siyâsî, askerî neticeleri ve
Türk-İslâm târihinin en büyük zaferlerinden biri olması bakımından önemlidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Alparslan,
muharebe azmiyle ordugâh kurarken, önceden düşmanla döğüşeceğini Bağdat'taki
Abbasî Halifesine bildirip dua talebinde bulundu. Büyük Sultan, savaş
başlamadan evvel, Halife el-Kâim’in (1031-1075) gönderdiği İbnü'l-Mahleban'ı,
değerli komutanlarından Sav Tigin'le birlikte Diojen'e elçi gönderdi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sultan
Alparslan'ın heyeti, 25 Ağustos 1071 sabahı Bizans ordugâhında hafife alınıp,
hakarete uğradı. Diojen heyet başkanına; &quot;Kışlamak için İsfehan'ın mı,
yoksa Hemedan'ın mı daha iyi olduğunu” sordu. Sulh teklifini şiddetle reddedip;&quot;Sultânınıza söyleyiniz; kendileriyle müzâkerelerini Rey'de yapacağım,
ordumu İsfehan'da kışlatıp, Hemedan'da sulayacağım” dedi. Heyet başkanı da,
Diojen'e; &quot;Atlarınızın Hemedan'da kışlayacaklarından ben de eminim, fakat
sizin nerede kışlayacağınızı bilemiyorum.&quot; diyerek gereken karşılığı
verdi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Alparslan,
âlim ve devlet adamlarının tavsiyesiyle, muharebeyi Cuma günü yapmayı tercîh
etti: 26 Ağustos Cuma günü askerlerini toplayan Alparslan atından inip secdeye
vardı; &quot;Yâ Rabbî! Sana tevekkül ediyor, azametin karşısında yüzümü yere
sürüyor ve Senin uğrunda cihâd ediyorum. Yâ Rabbî niyetim hâlistir. Bana yardım
et; sözlerimde hilaf varsa beni kahret&quot; diye dua etti. Sonra askerlerine
dönerek; &quot;Burada Allâhü Te‘âlâdan başka bir Sultan yoktur, emir ve kader
O'nun elindedir. Bu sebeple benimle birlikte cihâd etmekte serbestsiniz.&quot;dedi. Askerler coşarak şevke geldiler ve hep bir ağızdan; &quot;Asla emrinden
ayrılmayacağız.&quot; mukabelesinde bulundular. Cuma namazından sonra başlayan
muharebede Sultan Alparslan, fevkalâde bir taktik uyguladı. Bozkır çevirme
hareketiyle, Türk ordusu hilâl şeklinde yayıldı. Bizans ordusunda Türklerin ok,
gürz ve kılıcından kurtulanların, akşam teslim olmaya can attıkları görüldü. Cengâverliğine
rağmen hiçbir şey yapamayan mağrur Bizans imparatoru Diojen, yaralı halde bütün
maiyeti ile beraber esir edildi.          </p>

<p><b>(Yeni Rehber Ansiklopedisi, 13.c. 194.s. )</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>24 AĞUSTOS 2007</b></p>

<p><b>BERÂT GECESİ VE FAZÎLETLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şa‘bân’ın
on beşinci gecesi bir senelik günâhlara keffârettir. Bunun için Şa‘bân’ın on
beşinci gecesine “Keffâret gecesi” de denilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yüce
Allâh’ın mağfiret hazînelerinin dolup taştığı ve isteyen her mü’mine bol bol
ihsân edildiği gecelerden biri de Berât gecesidir. Şa‘bân-ı şerîfin 14. gününün
akşamı Berât gecesidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Berât
demek “suçtan ve borçtan kurtulmak” ma‘nâsına gelir. Böyle bir gecede kul,
Rabbine dönüp O (c.c.)’ün dergâhına yüz sürerek afv dileyecek olursa, Cenâb-ı
Hakk, o kulun günâhlarını bağışlar ve onu kendine dost seçer. Bir hadîs-i
şerîfte: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhü
Te‘âlâ, bu gece ümmetime, Benî Kelb kabîlesinin koyunlarının tüyleri adedince
rahmet eder.” buyurulmaktadır. <b>(İbn-i Mâce,
Tirmizî)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
gece mağfiret gecesidir. Bütün günâhlarının bağışlanmasını isteyen mü’minler şu
hadîs-i kudsîdeki çağrıya uymalıdırlar: “Bu gecede istiğfâr eden yok mu, onu
mağfiret edeyim? Rızık isteyen yok mu, ona (bol bol) rızık vereyim, herhangi
bir sıkıntıya, hastalığa ve belâya duçar olan yok mu, ona da sıhhât ve âfiyet
vereyim.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Me’mûr
melekler tarafından kulların rızıkları, ecelleri ve diğer işleri bu gece
yazılır ve tertîb edilir. Vazîfeli melekler, bugünden i‘tibaren Levh-i
Mahfûz’dan insanların hayat hâdiselerini yazmağa başlarlar ve bu durum, Kadir
gecesine kadar devâm eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nitekim
Allâhü Te‘âlâ hazretleri, âyet-i celîlesinde: “Her hikmetli iş o mübârek gecede
ayırt edilir. (Rızık, ecel, hayır ve şerrden ibâret bütün işler o gece
yazılır.)” buyurmaktadır. <b>(Duhân s. 4)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âişe Sıddıkâ (r.a.)’nın rivâyetine nazaran Nebî-yi Ekrem (s.a.v.) Berât gecesi
için buyurmuşlardır ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
tebâreke ve te‘âlâ, Şa‘bân’ın on beşinci gecesi, semâ-yı dünyâya iner ve Kelb
kabîlesi koyunlarının tüylerinin sayısından fazla günâhı afveder.”
buyurmuşlardır.   <b>(Tirmizî)</b></p>

<p><b>&nbsp;</b></p>

<p><b>&nbsp;</b></p>

<p><b>25 AĞUSTOS 2007</b></p>

<p><b>BERÂT GECESİ KILINACAK NAMÂZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
gecede yüz rek‘at namâz kılınır. Bu durumda namâzın, her iki rek’atında bir
selâm verilir. Her rek‘atda Fâtiha’dan sonra 10 (on) İhlâs-ı şerîf okunur.
Dilenirse bu namâz on rek‘at da kılınabilir. (O zamân her rek‘atda Fâtiha’dan
sonra 100 (yüz) İhlâs-ı şerîf okunur ve 10 (on) rek‘atın sonunda bir kerre
selâm verilerek namâz tamamlanır.) Bu şekilde kılmak, bütün müstehâb namâzlarda
da mervîdir. Selef (r.a.), bu namâzı kılar ve buna “Hayır namâzı” derlerdi.
Hattâ bu namâzı, bir araya toplanıp cemâatle de kılarlardı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Hanefî
mezhebinde terâvihten başka hiçbir sünnet namâzı cemâatle kılınmaz.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hasan-ı
Basrî (r.a.)’in bu namâz için şöyle dediği rivâyet olunur: “Allâh Resûlü
(s.a.v.)’in sahâbîlerinden otuz kişi bana dediler ki: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
gecede bu namâzı kılan bir kimseye, Cenâb-ı Hakk yetmiş def‘a nazar eder ve her
bir nazar ile onun yetmiş ihtiyâcını giderir. Bu ihtiyâcların en azı da
afvedilmektir.”</p>

<p><b>(İmâm-ı Gazâlî (rh.a.), </b></p>

<p><b>İhyâ-u ‘Ulûmi’d-dîn, 1 c., 555. s.)</b></p>

<p><b>&nbsp;</b></p>

<p><b>BERÂT GECESİNDE NE YAPMALIYIZ?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gündüzünü
mutlakâ oruçlu geçirmeliyiz. Hz. Alî (k.v.)’den “Şa‘bânın on beşinci günü oruç
tutun, gecesinde kâim olun.” meâlinde İbn-i Mâce bir hadîs rivâyet etmiştir.</p>

<p><b>(İmâm-ı Gazâlî (rh.a.), İhyâ-u ‘Ulûmi’d-dîn 1 c., 556. s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dedikodudan,
yalandan, harâma bakmaktan sakınmalıyız. İftârımızı yapıp Allâhü Te‘âlâya
şükrettikten ve akşam namâzını edâdan sonra, üç def‘a Yasîn-i şerîf
okunacaktır. Her Yâsîn’den sonra bir def‘a Berât duâları okunacaktır. Bu Berât
duâları, ilkinde, Cenâb-ı Hakk’tan hayırlı ve uzun ömür taleb ile kazâ’ ve belâlardan
emîn olmak; ikincisinde bol ve helâl rızık temennîsi; üçüncüsünde, son
nefesinde hüsn-i hâtime ile bu dünyadan göçmek niyyetiyle, okunacaktır.</p>

<p><b>26 AĞUSTOS 2007</b></p>

<p><b>BERÂT GECESİNDE OKUNACAK DUÂLAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bu
duâ 3’er def‘a okunacak. Her okuyuştan önce Yâsîn-i şerîf okunacak sonra bu duâ
okunacak.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi’smi’llâhi’r-
rahmâni’r- râhîm</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhümme
yâ ze’l-menni velâ yümennü ‘aleyhi. yâ ze’l-celâli ve’l-İkrâm. Yâ ze’t-tavli
ve’l-in‘âm. lâ- ilâhe illâ ente zahra’l-lâci’îne ve câre’l-müste’cirîne ve
emâne’l-hâifîne. Allâhümme in-künte ketebtenî ‘ındeke fî ümmi’l-kitâbi şekıyyen
ev mahrûmen ev matrûden ev mukatteren ‘aleyye fî’r-rızkı fe’mhu’llâhümme bi
fazlike şekâvetî ve hırmânî ve tardî ve ıktâre rızkî ve esbitnî ‘ındeke fî
ümmi’l-kitâbi sa‘îden ve merzûkan ve müveffekan li’l-hayrâti fe-inneke kulte ve
kavlüke’l-hakku fî kitâbike’l-münzeli ‘alâ lisâni nebiyyike’l- mürselîn.
Yemhu’llâhu mâ-yeşâü’ ve yüsbitü ve ‘ındehu ümmü’l-kitâbi ilâhî
bi’t-tecelliyyi’l-‘azîmi fî leyleti’n-nısfi min şa‘bâne’l- mükerremi’lletî
fî-hâ yüfraku küllü emrin hakîmin. Ve yübremü en-tekşife ‘annâ mine’l-belâi’
mâ-na‘lemü vemâ lâ-na‘lemü vemâ ente bihî a‘lemü inneke ente’l-e‘azzü’l- ekrem.
Ve sallâ’llâhu ‘alâ seyyidinâ Muhammedin ve ‘alâ âlihî ve ashâbihî ve evlâdihî
ve ezvâcihî ve sellem.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi’smi’llâhi’r-
rahmâni’r- râhîm</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“İlâhî
cû‘düke dellenî ‘aleyk. Ve ihsânüke evsalenî ileyk. Ve keremüke karrebenî
ledeyk. Eşkû ileyk mâ-lâ yahfâ ‘aleyk. Ve es’elüke mâ-lâ ye’süru ‘aleyk.
Îz-‘ılmüke bi-hâlî yekfî ‘an süâlî. Yâ müferrice kürebe’l-mekrûbîn. Ferric annî
mâ-ene fîh. Lâ ilâhe illâ ente sübhâneke innî küntü mine’z-zâlimîn. Festecibnâ
leh. Ve necceynâhü mine’l-ğammi ve kezâlike nünci’l- mü’minîn. Allâhümme yâ
ze’l-menni velâ- yümennü ‘aleyh.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhümme
salli ‘alâ rûh-i seyyidinâ muhammedin fi’l-ervâh. Ve salli ‘alâ cesed-i
seyyidinâ muhammedin fi’l-ecsâd. Ve salli ‘alâ kabr-i seyyidinâ muhammedin
fi’l- kubûr.” (100 aded)</p>

<p><b>HADÎS-İ ŞERİF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhü
Te‘âlâ bu gece ümmetime, Benî Kelb kabîlesinin koyunlarının tüyleri adedince
rahmet eder.” buyurulmaktadır.</p>

<p><b>&nbsp;</b></p>

<p><b>27 AĞUSTOS 2007</b></p>

<p><b>TESBİH NAMAZI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) muhterem amcaları Abbas'a hitaben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
amcam, sana on hasleti haber vermekle ikram etmiş olayım ki, onu işlediğin
vakit günahının evveli ve âhiri, yenisi ve eskisi, hatalısı ve kasıtlısı,
küçüğü ve büyüğü, gizlisi ve açığı bağışlanmış olsun, (işte bu tesbih namazıdır
ki,) dört rekât namaz kılarsın, her rekâtında sûre-i Fatiha ile diğer bir
sûreyi okursun. Ancak kıraatten önce on beş kere &quot;Sübhânellâhi ve'l-hamdü
lillâhi velâ ilahe illallâhü vallâhü ekber&quot; dersin, kıraatten sonra da, on
kere aynı tesbihi edip, rükûa varırsın. Rükûda olduğun halde de on kere,
rükûdan doğrulduğunda dahi on kere, secdeye vardığında on kere, iki secde
arasında on kere ve ikinci secdede on kere aynı tesbihi okursun ki, cem'an her
rekâtta yetmiş beş hesabıyla dört rekâtta üç yüz tesbîh etmiş olursun.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Rüku
ve secde tesbihleri asıl namazın tesbihleri olduğu için bundan ayrıdır ve önce
onlar okunur, sonra diğer tesbihler okunur.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) Efendimiz devamla:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
amca! Gücün yeterse (imkânın olursa), bu namazı her gün kıl, her gün kılamazsan
ayda bir defa kıl, onu da yapamazsan yılda bir defa kıl, o da olmazsa (hiç
değilse) ömründe bir kere olsun kıl.” buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tesbih
namazı, kendisine rağbet olunan bir namazdır ki, onu her zaman itiyat etmek ve
ondan gaflet ve tembellik etmemek müstehaptır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onu
kılan, rükûda üç kere (Sübhâne Rabbiye'l-azîm) ve sücudda üç kere (Sübhâne
Rabbiye'l-a‘lâ) demekten başlar ve sonra adı geçen tesbihleri okur. </p>

<p><b>(Mehmet Zihni Efendi, Nimeti İslâm, 352-353.s.)</b></p>

<p>&nbsp;</p>

<p><b>&nbsp;</b></p>

<p><b>28 AĞUSTOS 2007</b></p>

<p><b>TEVEKKÜL</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ: “Ancak Allâh’a güvenip dayanın, eğer îmân etmiş iseniz.” (Mâide s. 23)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Tevekkül
edenler dahî yalnız Allâh’a güvenip dayanmakta sebat etmelidir.” (İbrahim s. 12)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
Allâh’a güvenip dayanırsa, O kendine yetişir” (Talâk,
3)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
tevekkül edenleri sever.” (Âl-i İmrân s. 159)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
Allâh’a dayanıp güvenirse, hiç şübhesiz Allâh mutlak gaalibdir, tam hüküm ve
hikmet sahibidir.” (Enfâl s. 49) buyurmuştur.
Azizdir; eman dileyenleri zelîl etmez, himayesine girip O’na iltica edenleri
mahrum etmez. Hikmet sahibidir; tedbîrinde kendisine dayanana kusur etmez</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rivâyete
göre; İbrahim (a.s.), Nemrud’un ateşine atılırken Cebrâil (a.s.) gelerek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Bir ihtiyacın var mı? diye sordu. İbrahim (a.s.), daha önce “Allâh bana yeter,
o ne güzel koruyucudur.” demişti. Bu sözünde vefa göstererek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Senden bir şey istemem, dedi. Bunun üzerine Allâhü Te‘âlâ: “İbrahim vazifesini
tastamam ifâ etti.” (Necm s. 37) buyurdu,
“Ölmek şanından olmayan O Bakîye dayan.” (Furkan s.
58) âyetini sonuna kadar okudu ve: “Artık bu âyetten sonra kimsenin,
Allâh’tan başkasına sığınması doğru olmaz.” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âlimin
birisi, “Kefalet altına alınan rızkın, sana farz olan amelinden seni meşgul
etmesin. Çünkü böyle yaparsan dünyalıkta ancak, hakkında takdîr edileni
alırken, âhiretini kaybetmiş olursun.” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yahya
b. Muaz diyor ki: “Kulun, aramadan rızkını bulmasında, rızkının sahibini
aramasına delâlet vardır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Herm
b. Hayyan, Üveys-i Karenî’ye:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nerede
ikâmetimi emredersin? diye sorunca, Üveys Şam’ı tavsiye etti. Herm:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Orada hayat şartları ve geçim nasıldır? diye sordu. Üveys:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Şübhe karışıp öğüt te’sîr etmeyen şu gönüllere yazıklar olsun, dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
zâtın birisi: “Ne zaman Allâh’ın vekâletine razı olursan, bütün iyiliklere yol
bulursun” dedi. Allâh’tan hüsn-i edeb dileriz.</p>

<p><b>(İmâm-ı Gazâli (rh.a.),</b></p>

<p><b>İhyâ-u Ulumi’d-dîn, 4.c., 446-450.s.)</b></p>

<p><b>29 AĞUSTOS 2007</b></p>

<p><b>SÜNNETE İTTİBÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
Evzâî'den (r.a.) nakletti ki; Evzaî şöyle dedi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sana
Resûlullâh (s.a.v.)'in hadîsi ulaşırsa, ondan başkasına tabi olmaktan ve
hayatını düzenlemekten sakın. Çünkü Resûlullâh (s.a.v.) Allâhü Te‘âlâdan olan
şeyleri tebliğ etmektedir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
Süfyan es-Sevri (r.a.)'den nakletti ki; “Hadis ilmi, ilmin hepsidir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
Osman b. Amr'den nakletti ki; Osman dedi ki; Bir adam, Malik'e soru sordu, İmam
Malik te o kişiye Resûlullâh (s.a.v.) şöyle buyurdu, dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Adam,
İmam Malik'e dedi ki: Sen de aynı görüştemisin?.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Mâlik o şahsa Allâhü Te‘âlânın şu âyetini okudu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“…Resûlün
buyruğuna aykırı hareket edenler, başlarına bir belânın gelmesinden veya
canyakıcı bir azaba uğramaktan sakınsınlar.” (Nur s.
63)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Nuaym Hilye kitabında, kendi senedi ile Hamidî’den nakletti ki; Hamidî şöyle
dedi: Mısır’da iken, İmam Şafii (r.a.) Resûlullâh (s.a.v.)'den bir hadis
nakletti. Topluluktan birisi dedi ki: “Ey Ebâ Abdullah sen de bunu kabul ediyor
musun?” İmâm Şâfiî sinirlenerek dedi ki: “Sen beni kiliseden çıkarken veya
belimde zünnâr bulunurken mi gördün ki Resûlullâh (s.a.v.)'den bir hadis olsun
da onu kabul etmeyeyim.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Nua'ym Rebi b. Süleyman'dan nakletti; Rebi dedi ki: Bir adam İmâm Şafiî’ye, bir
hadis hakkında sordu, İmam Şafiî de “Bu hadîs sahihtir.” dedi. O kişi: “Sen ne
diyorsun dedi. İmâm Şafiî, sinirlendi ve dedi ki: “Ben Resûlullah (s.a.v.)'den
bir hadîs naklettiğim zaman o hadîse aykırı görüş bildirirsem hangi sema beni
gölgelendirir, hangi yer beni barındırır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(İmam-ı Suyutî, Akidede Sünnetin Yeri, 76-77.s.)</b></p>

<p><b>30 AĞUSTOS 2007</b></p>

<p><b>HZ. PEYGAMBER (S.A.V.)’İN SABRI,</b></p>

<p><b>METÂNETİ VE AFVI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.)’den: &quot;Peygamber (s.a.v.)’le birlikte idim. Üstünde yünden yapılmış
kaba ve sert bir cübbe vardı. Bir bedevi gelip cübbesini öylesine çekti ki,
mübarek boynu tahriş oldu. Sonra bedevî O (s.a.v.)’e:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Haydi şu iki deveme, yanında bulunan ganimet mallarından mal yüklet! Sen kendin
ve babanın malından yükletmiyorsun ya! Bunun karşısında Resûlullah (s.a.v.)
sükût buyurdu. Biraz sonra Bedevi’ye sordu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Şimdi söyle bakalım, bana yaptığın bu kötülüğüne kısas yapılacak mı?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Hayır!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Niçin?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Çünkü Sen kötülüğe kötülükle mukabele etmezsin de ondan.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullah
(s.a.v.) (bu söz karşısında) sadece güldü ve bir deveye arpa diğerine de hurma
yüklenmesini emretti.” Zeyd b. Sâ’ne, Resûlullâh (s.a.v.)’den alacağını
istemeye geldi. Yakasından yapıştı ve mübarek omuzlarından elbisesini sıyırdı,
ona karşı kötü lakırdılar kullandı. Hatta şöyle dedi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Siz ey Abdülmuttalip oğulları! Borcunuzu zamanında ödemiyorsunuz!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
(r.a.) onun bu sataşmasına dayanamayarak adamı azarladı ve ona karşı ağır
konuştu. Peygamber (s.a.v.) ise, sadece tebessüm ediyorlardı. Şöyle buyurdular:“Ben ve O bu davranışından daha iyisine muhtacız. Ey Ömer, bana borcumu iyice
ödememi, ona da alacağını insanca istemesini emretmeliydin! Daha borcunun
ödenmesine üç gün var!” Sonra Ömer (r.a.)’e parasını ödemesini hatta yirmi sa‘
da -onu korkuttuğundan dolayı- ödemesini emir buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
Resûlullâh (s.a.v.)’in bu yumuşak ve pek nazik davranışı adamın Müslüman
olmasına vesile oldu. Ondan sonra adam daima şöyle konuşurdu: Peygamberlik
alâmetlerinden bilmediğim iki şeye daha Muhammed (s.a.v.)’de şâhid oldum: a)
Karşısındakinin cehâletini hilmle (güzel ahlakla) karşılamak. b) Kendisine
yapılan aşırı lâf saldırısını ve cehaleti de tebessümle savuşturmak.</p>

<p><b>(Kadı ‘Iyaz (rh.a.), Şifâ-i Şerîf, 107-108.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>31 AĞUSTOS 2007</b></p>

<p><b>ASHÂB-I KİRÂMIN YÜCE VASIFLARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ashâb-ı
kirâmı birkaç cümleyle anlatacak olursak: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sabırlıdırlar,
din ve dünya işlerinde sebatlıdırlar, doğrudurlar, vefakârdırlar, mallarını
Allâh yolunda harcarlar, sabahları istiğfarda bulunurlardı. Onlar tevbe
ederler, ibâdette bulunurlar, oruç tutarlar, rükû' ve secde etmek sûretiyle
namaz kılarlar, iyiliği emredip, fenalıktan men' ederler. İlâhî şuurları (helâl
ve haram hududunu) korurlar; şeriatın belirttiği daireden dışarı çıkmazlar.
Sadaka verirler, Hakk'a boyun eğerler. Allâh'ı da çok anarlardı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mallarında
muhtaçlar için bir hak tanıyıp, gerek kendilerinden birşey isteyenlere, gerekse
durumunu anlatamayan muhtaçlara yardımda bulunur, gerekeni verirler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kâfirlere
ve dinsizlere karşı şiddetlidirler, kendi aralarında ise o nispette şefkatli ve
merhametlidirler. İbâdetin te'sir ve eseriyle yüzleri nurludur. Ticaretleri,
alım-satımları kendilerini Allâh'ı anmaktan, namaz kılmaktan, zekât vermekten,
sadaka dağıtmaktan alıkoymaz. Ahiret gününden de sakınır ve korkarlar. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhacirler,
Mekke’nin fethinden önce hicret eden Mekkelilerdir. Ensâr, gelen muhacirlere
yardım edip dine can-ı gönülden hizmet eden Medinelilerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ashâb-ı
kirâmın en üstünü iki büyük şeyh: Ebû Bekir es-Sıddîk ile Ömeru'l-Fâruk
Hazretleridir (r.anhümâ). Bu ikisinden sonra iki şerefli damat sayılan Osman
(Zinnûreyn) ile Aliyyü'l Murtezâ Hazretleridir (r.anhümâ).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu,
kadri yüce zâtlara «Hulefâ-i Râşidîn -Doğruyu bulup seçen, doğruyu gösteren
halîfeler» ve «Çehar-i Yâr-i Güzîn; Peygamber (s.a.v.)'in dört seçkin dost ve arkadaşı»
denilir. Aşağıda isimleri geçen altı zat ile birlikte bunların hepsine «Aşere-i
mübeşşere; Cennet ile müjdelenen on bahtiyar» adı verilir. Bunların hepsi
dünyada iken cennet ile müjdelenmişlerdir: Hz. Talha, Hz. Zübeyir, Hz.
Abdurrahmân bin Avf, Hz. Ebû Ubeyde, Hz. Sa'd bin Ebî Vakkas ve Hz. Saîd bin
Zeyd (r.a.e.).</p>

<p><b>(Mehmet Zihni Efendi, Nimet-i İslâm, 15.s.)</b></p>

<p><b>1 EYLÜL 2007</b></p>

<p><b>KIBRIS ADASININ FETHİNDE </b></p>

<p><b>ÜMM-İ HARAM (HALA SULTAN) (R. ANHÂ)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
bin Malik (r.a.) demişdir ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) Efendimiz, benim süt teyzem olan Melîha kızı Ümm-i Harâm
(r.anhâ)’yı Küba'da ziyarete geldi. Çünkü Ümm-i Haram, Peygamberimiz (s.a.v.)
Efendimizin dedesi Abdûlmuttalib'in anası “Selma” tarafından akrabası ve süt
cihetinden de mahremi idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ümm-i
Haram Peygamberimiz (s.a.v.)’e yemek verdi. Sonra Resûlullâh (s.a.v.) bir
müddet uyudu. Derken gülümseyerek uyandı. Ümm-i Haram (r.anhâ):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
Resûlallah! Seni ne güldürüyor?” diye sordu. Resûlullâh (s.a.v.): “Rüyamda bana
ümmetimden bir kısım mücâhidlerin şu gök denizin yâni Akdeniz'in ortasında
padişahların tahtlarında kullandıkları gibi gemilere kemâl-i ihtişamla binerek
deniz harbine gitdikleri gösterildi de gülüyorum.” diye buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ümm-i
Haram (r.anhâ):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
Resûlallâh, beni de o gazilerden kılması için Allâh'a duâ buyurunuz.” diye
ricâda bulundu. Resûlullah (s.a.v.) dahi öylece duâda bulundu. Sonra Peygamber
(s.a.v.) Efendimiz yine uyudu ve gülümseyerek uyandı. Ümm-i Haram (r.anhâ) yine
sordu. Resûl-i Ekrem (s.a.v.) buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ümmetimden
bir kısım mücâhidlerin, padişahların tahtlarına kuruldukları gibi kara
nakliyelerine kurulup, debdebeli bir kuvvet-i küllîye ile Allâh uğrunda
Kayser'in şehri olan Kostantıniyye'ye gazaya gittikleri gösterildi.” buyurdu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ümm-i
Haram (r.anhâ):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
Resûlallâh! Beni o Kostantıniyye gazilerinden kılması için Allâh'a duâ
buyurunuz.” diye rica etti. Resûl-i Ekrem Efendimiz de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hayır
sen önce deniz gâzilerindensin.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.) diyor ki: “Ümm-i Haram Hicrî 28 senesinde Kıbrıs gazasında Kıbrıs
adasına denizden çıktığı sırada bindirildiği katırdan düşerek gaza yolunda
şehid olmuştur.” Kabr-i şerîfi şimdi Kıbrıs'ta “Mer'e-i Sâliha ve Hala Sultan”
nâmıyla anılmaktadır.</p>

<p><b>(Hz. M. Sâmî Ramazanoğlu (k.s.), </b></p>

<p><b>Ashâb-ı Kiram, 1.c., 88.s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>2 EYLÜL 2007</b></p>

<p><b>HZ. PEYGAMBER (S.A.V.)’E</b></p>

<p><b>HZ. ÖMER (R.A.)’İN BAĞLILIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
Hişam b. Yahya el-Mahzumî'den nakletti ki; Sakif'ten bir kişi Ömer (r.a.)'e
geldi. O'na hayızlı kadın hakkında bir soru sorarak dedi ki: Kâ‘beyi ziyaret
esnasında hayız gören bir kadın temizlenmeden Kâ‘be'den çıkabilir mi?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ömer
(r.a.) dedi ki: “Hayır, temizleninceye kadar çıkamaz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sakifli
adam Ömer (r.a.)'e dedi ki: Böyle bir kadın hakkında; Resûlullâh (s.a.v.),
senin verdiğin fetvanın tam tersine fetva verdi. Ömer (r.a.) O'na doğru kalktı
ve kırbaçla vurarak dedi ki: Resûlullah (s.a.v.)'in fetva verdiği bir konuda
niçin fetva soruyorsun? (Yani; Resûlullâh (s.a.v.) bir konuda hüküm verdiği
zaman, bu hükme uyulur, artık Ömer'den fetva istenmez.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
ibn-i Huzeyme'den nakletti ki: İbn-i Huzeyme (r.a.) dedi ki: “Resûlullâh (s.a.v.)’in
haberi sahih olduğu müddetçe hiçbir kimsenin onun tersine görüş beyan etmeğe
hakkı yoktur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
Yahya b. Adem’den nakletti ki: Yahya şöyle dedi: Resûlullâh (s.a.v.)’in bir
sözü varsa, başka bir kimsenin sözüne ihtiyaç kalmazdı. Resûlullâh (s.a.v.)’in
bıraktığı sünnetin nesh olmadığını bildirmek için, Resûlullâh (s.a.v.)’in
sünneti, Ebû Bekir (r.a.)’in sünneti, Ömer (r.a.)’in sünneti denilirdi (Yani
Resûlullâh (s.a.v.)’in sünneti nesh olsa idi, Ebû Bekir (r.a.) ve Ömer (r.a.)
zaten bunları yapmazdı.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
Mücahid (r.a.)'den nakletti: Mücahid dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Herhangi
bir kişinin sözü, alınır da, terkedilir de, ancak ResûluIIah (s.a.v.)'in sözü
bundan müstesnadır. Resûlullâh (s.a.v.)’in sözü hep alınır.”</p>

<p><b>(İmam-ı Suyutî, Akidede Sünnetin Yeri, 68.s.)</b></p>

<p><b>3 EYLÜL 2007</b></p>

<p><b>A.B.D., ANCAK OSMANLILARIN TUNUS</b></p>

<p><b>BEYLERBEYLİĞİNE MUHÂTAP İDİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1803
yılında &quot;Granol Türk&quot; adlı bir Amerikan gemisi, Tunus'a geldi. Fakat
Trablus beylerbeyliğine bağlı Türk korsanlarının bazı Amerikan gemilerini
vurması üzerine Birleşik Amerika Devleti, Akdeniz'e bir harb filosu göndererek
sancak göstermek ve kuvvet gösterisi yapmak istedi. Filoya bağlı 35 toplu
Filedelfiya ile Vixen adlı harb gemileri, Trablus'da üzerlerine gelen bir Türk
gemisine karşı manevra yapmak isterken karaya oturdu, bütün gayretlere rağmen
yüzdürülemedi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;A.B.D.'nin
en büyük gemisi olan Filedelfiya gemisinin 300 mürettebatı, Türkler tarafından
esir edildi. Libya Beylerbeyi Yunus Paşa, gemiyi ve mürettebatını salıvermek
için A.B.D.'den 3 milyon altın dolar tazminat ve bundan böyle Türk
korsanlarının Amerikan sancağına emân vermesi için de yılda 20.000 dolar vergi
ödemesini istedi. A.B.D.'de umumi efkâr bu paranın ödenmesini istiyordu. Tunus
beylerbeyliği de A.B.D.'den, sancağına emân vermek için yılda 10.000 dolar
vergi istiyordu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tunus'a
gelen deniz albayı Rodpers, böyle bir şeye selâhiyeti olmadığını söyledi. Tunus
beylerbeyi Hammûde Paşa, Menemenli Süleyman Ağa adlı, dilbilir bir adamını
A.B.D.'ye müzakereye yolladı. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Washington'a
gelen Süleyman Ağa devlet tarafından misafir edildi ve Başkan Thomas Jefforson
tarafından kabul edildi. Bir yıl süren müzâkereler neticesinde Süleyman Ağa
tekrar Tunus'a döndü. 1812'de A.B.D.'nin Cezayir konsolosu Lear, Cezayir
beylerbeyine yıllık vergi olarak hükümetin 26.000 altın dolarını ödedi.</p>

<p><b>(Yılmaz Öztuna, Büyük Türkiye Târihi)</b></p>

<p>&nbsp;</p>

<p>&nbsp;</p>

<p>&nbsp;</p>

<p><b>4 EYLÜL 2007</b></p>

<p><b>A.B.D.'NİN, TARİHİNDE YABANCI DİLDE</b></p>

<p><b>İMZALADIĞI TEK ANTLAŞMA</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1776'da
İngiltere'den istiklâlini kazanan A.B.D. 1783’ten itibaren Avrupa ölçülerine
göre mütevazi de olsa, denizlerde bayrak gezdirmeye başladı. Daha
25.07.1785'de, Cadiz açıklarında bir A.B.D. gemisi, Cezayir korsanlarınca
zabtedildi. Boston limanına bağlı Kaptan Isaak Stevens'in Maria'sı idi. Az
sonra Philadelphia'ya bağlı Kaptan O'Brien'ın Dauphin'i aynı akıbete uğradı,
Cezayir'e getirildi. 1793 Ekim ve Kasım aylarında 11 A.B.D. gemisi daha Türk korsanlarınca zabtedildi. Kongre, Türk korsanlarına karşı koyacak güçte
kalyonlar inşâsı için Başkan George Washington'a 688.888 altın dolar harcama
yetkisi verdi (27.03.1794).</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ancak
Cezayir'le başa çıkacak bir donanma yapmak uzun vadeli idi. Washington,
Cezayir'le temas etti. 21 Safer 1210 (05.09.1795) muahedesi Türkçe ve 22
maddedir: A.B.D., Cezayir'e defaten 642.000 altın dolar ve her yıl 12.000
Osmanlı altını ödeyecekti. Buna karşılık Cezayir'deki Amerikan esirleri serbest
bırakılacak, Cezayir, gerek Atlantik, gerek Akdeniz'de hiç bir Amerikan
gemisine dokunmayacaktı. Muahedeyi George Washington ve Beylerbeyi Hasan Paşa
imza ve tasdik ettiler. Bu vesika, A.B.D.'nin 2 asrı geçen târihinde, yabancı
(İngilizce olmayan) dille imzâladığı tek muahededir. Aynı zamanda A.B.D.'nin
tarihi boyunca yabancı bir devlete vergi (Türkçe metinde: Seneviyye) ödemeyi
kabul ve taahhüd ettiği tek anlaşmadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1785'de
ilk A.B.D. teknesi, İstanbul'a, 1800 sonbaharında da George Washington
fırkateyni Cezayir limanına dostluk ziyaretleri yaptı. Kaptan William
Bainbridge'in idaresindeki G. Washington fırkateyni, Cezayir'den İstanbul'a
geldi. Bu Amerikan gemisiyle Cezayir beylerbeyi Osmânoğlu Mustafa Paşa, Üçüncü
Selim'e 2 arslan, 2 pars ve başka hediyeler göndermişti. Kaptân-ı Derya Dâmad
Küçük Hüseyin Paşa, bu yeni devletin kaptanı ile konuşmak istedi. Deniz albayı
Bainbridge'i kabul ve iltifât etti (Thomas Harris, Life and Services of
Commodore William Bainbridge, Philadelphia 1837, 45-61.s.)</p>

<p><b>(Yılmaz Öztuna, Osmanlı Tarihi, 135-136.s.)</b></p>

<p>&nbsp;</p>

<p><b>5 EYLÜL 2007</b></p>

<p><b>PEYGAMBER (S.A.V.) EFENDİMİZE</b></p>

<p><b>ASHÂB (R.A.E.)’İN BAĞLILIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Recî
seriyyesinden sonra, müşrikler esir aldıkları, Zeyd b. Desinne (r.a.)’i,
öldürülmek üzere Safvan b. Ümeyye, kölesi Nistas ile birlikte Tenim'e gönderdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kureyş
müşriklerinden birçokları orada toplanmışlardı, içlerinde Ebû Süfyan b. Harp
de, bulunuyordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zeyd
(r.a.)’i asmak için de, bir hurma gövdesi diktiler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zeyd
(r.a.) “İki rek‘at namâz kılayım!” dedi. Kıldı. Sonra, kendisini ağaca
bağladılar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kureyş
müşrikleri, Zeyd b. Desinne (r.a.)’e “Gel, sonradan çıkmış olan dîninden dönüp
bizim dînimize bağlan da seni, serbest bırakalım!” dediler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zeyd
(r.a.) “Hayır! Vallâhi, ben, hiçbir zamân dinimden ayrılmam!” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Süfyan “Ey Zeyd! Allâh aşkına doğru söyle! Şimdi, yanımızda senin yerine,
Muhammed (s.a.v.) bulunup da O (s.a.v.)’in (hâşâ) boynunu vurmamızı, sen ise,
ailen içinde sağ salim yaşamayı arzu etmez miydin?” diye sordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zeyd
(r.a.) “Vallâhi, ben, ailem içinde sağ sâlim oturup da, Muhammed (s.a.v.)'e
değil sizin yanınızda, hattâ şimdi bulunduğu yerde bile, bir dikenin batıp O (s.a.v.)’i
incitmesine râzı olmam!” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Süfyan “Ben, insanlar içinde Muhammed  (s.a.v.)’in ashâbı (r.a.)’ün, Muhammed
(s.a.v.)'i sevdiği gibi, hiçbir kimsenin hiçbir kimseyi sevdiğini
görmemişimdir!” dedi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zeyd
(r.a.)’i, dîninden döndürmek için oka tuttular. Fakat, bu, O (r.a.)’in îmân ve
teslîmiyetini arttırmaktan başka bir işe yaramadı.</p>

<p><b>(M. Âsım Köksal (rh.a.), İslâm Târihi, 11.c. 15.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>6 EYLÜL 2007</b></p>

<p><b>SÜNNETİ ÖĞRENMEK VE ÖĞRETMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Makdisî
(r.a.) kendi senediyle Ebu’d-Derda (r.a.)'den nakleder. Ebu’d-Derda (r.a.) dedi
ki: Resûlullâh (s.a.v.) buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sünnetin
yok olmasından korkarak, sabah akşam sünneti öğrenmeğe giden kişi, sabah akşam
Allâh yolunda cihad eden kişi gibidir. Kim ilmi gizlerse Kıyamet gününde, Allâh
(c.c.) onun ağzına ateşten bir gem vurmuş olarak yaratacaktır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muaz
(r.a.) dedi ki: Resûlullâh (s.a.v.) buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ümmetimin
içinde, sonradan dîne sokulan bid'atler çıktığı ve Ashabına dil uzatıldığı
zaman alimler ilimlerini açıklasınlar. Eğer ilimlerini ortaya koymazlarsa,
Allâhü Te‘âlânın, Meleklerin ve bütün insanların la‘neti onların üzerine
olsun.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Velid
b. Müslim'e denildi ki: Açıklanması gereken ilim hangi ilimdir? Velid dedi ki:“Sünnet'dir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ümmetimden
kim kırk hadis belleyip yaşarsa ve bu hadislerle insanları dinleri hususunda
bir işte faydalandırırsa, bu kişi Kıyamet günü âlimlerden biri olarak
diriltilir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) şöyle buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
sünnetlerden kırk hadîsimi naklederse Kıyamet gününde Nebîlerle birlikte
haşrolunacaktır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bir
kişinin iki hadisi öğrenip, bununla kendisini faydalandırması ve bunu
başkalarına öğreterek onları faydalandırması, altmış sene ibadet etmesinden
daha hayırlıdır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) şöyle buyurdu: “Şüphesiz İslâm garîb başladı ve bu garîbliğine
dönecektir. Garîblere müjdeler olsun.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Denildi
ki: Ya Resûlullâh! Garîbler kimlerdir?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdu ki: “Garipler, benim sünnetimi sevenler ve benden sonra
Allâh'ın kullarına sünnetimi öğretenlerdir.”</p>

<p><b>(İmam-ı Suyutî, Akidede Sünnetin Yeri, 107.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>7 EYLÜL 2007</b></p>

<p><b>AKIL NE DEMEKTİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Akıl,
insanın gönlüne atılmış bir nurdur, ışıktır. İnsan bununla eşyayı anlama
istidadına erişir. Bunun sebebiyle sevâb ve günah işler, hesaba çekilir. Akıl
sebebiyle, emirleri yapmak, yasaklardan kaçınmakla me'mûr olur. Onunla, doğruyu
yanlıştan ayırabilir, kötüyü tanıyabilir. Akıl, tabîatlerin, şahısların ayrı
olması gibi herkeste ayrı bulunan bir idrâk kuvvetidir. Ama, İslâmla emr
olunmanın farzıyyeti kadar herkeste akıl vardır. Amellerin farz olmasına
yetecek kadarı yine herkeste vardır. Çünkü akıl, fayda ve zararı anlar ve bilir
ki, islâm iyi bir şeydir, hidâyettir. Ona uymakta dünyâ, ve âhiret faydaları
vardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ahkâm
kitabında diyor ki: Akıl ve bilginin, iki iyiden, daha iyi olanını, iki
kötüden, daha kötü olanını ayırabilecek kadar bulunması lâzımdır. Bazısına
göre, gördüğünden görmediğine yol bulabilmektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hulâsatü’l
Hakâik'de diyor ki: Akıl, ıkal kelimesinden alınmıştır. Ikal, devenin diz
bağına denir. Ya'nî ıkal, deveyi gitmekten alıkoyduğu gibi, insanın aklı da,
kendini, kötü işlerden alıkoyar. Süfyân bin Uyeyne (rh.a.) diyor ki, akıllı
kimse, iyiyi ve kötüyü anlıyan değil, iyiyi görünce onu alan, kötüyü görünce
almayandır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mevlûd-i
Nebî kitabında diyor ki, şâh-ı merdân emîru’l mü'minîn Alî (r.a.) buyurur ki:Akıl bir ağaçtır. Kökü takva, dalı haya, meyvesi verâ'dır. İşte bu akıl
ağacının kökü, yani aslı olan takva, kulu üç hasleti edinmeye çağırır: Dinde
fıkha, dünyâda zühde ve Allâhü Te‘âlânın gayrisinden kesilip tamamen Ona dönmeye.
Bu ağacın dalı olan haya, üç haslete, ya'nî doğru sözlülüğe, çok iyilik yapmaya
ve şübhelileri terke çağırır. Ama Ca'fer-i Sâdık (r.a.) buyurur ki, akıl bize,
kulluk yapabilmek için ihsan edilmiş bir âlettir. Rubûbiyyeti idrâk için
değildir. Aklı, Rubûbiyyeti anlamakta kullanan kimse, ubûdiyyeti, Hakk Te‘âlâya
kulluk etmeyi kaçırır. Rubûbiyyeti de idrâk edemez. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) Ebû Zerr (r.a.)'e buyurdu ki: “Allâhü Te‘âlânın haram eylediklerinden
kaçın ve emr ettiklerini yerine getir ki, akıllı olasın.”</p>

<p><b>(Mevlânâ Muhammed Rebhami, </b></p>

<p><b>Riyadün-Nasıhîn, 129.s.)</b></p>

<p>&nbsp;</p>

<p><b>8 EYLÜL 2007</b></p>

<p><b>RESÛLULLÂH (S.A.V.)’İN EVLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vakıdî'den:Muaz b. Muhammed el-Ensarî bana şunları anlattı: Resûlullâh (s.a.v.)’in kabri
ile minberi arasındaki İmran b. Ebû Enes'in de bulunduğu bir mecliste Ataü’l
Horasanî'nin şöyle dediğini duydum: Resûlullâh (s.a.v.)’in hanımlarının,
kapılarında siyah kıl perde bulunan, hurma dallarından yapılmış odalarını
gördüm. Velid b. Abdülmelik'in bu odaların Mescid'e katılmasını emreden mektubu
okunurken de onu duydum. Halkın o günkü kadar ağladığını hiç hatırlamam. O gün
Saîd b. Müseyyim:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Keşke odaları olduğu gibi bıraksalardı da Medinelilerden biri onları tamir
etseydi ve uzaktan gelenler Resûlullâh (s.a.v.)’in nasıl yaşadığını görselerdi
de, bu insanların dünyada övünmelerine, zenginliklerine güvenerek
böbürlenmelerine engel olsaydı.” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ataü’l-Horasanî
sözlerini bitirince İmran b. Ebî Enes de şunları anlattı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Resûlullâh (s.a.v.)’in hanımlarının evlerinden kerpiçle yapılmış dört tanesi
vardı ki bunların odaları hurma dalları ile birbirinden ayrılmıştı. Beş tanesi
de hurma dalları ile yapılarak çamurla sıvanmıştı. Bunların odaları yoktu.
Kapılarında kıl perdeler bulunurdu. Perdeleri ölçtüm, boyu üç arşın eni bir
arşından biraz fazla idi. Bu kadar çok ağlandığını hiç hatırlamıyorum. Kendimi
Resûlullâh (s.a.v.)’in Ashabının evlâtlarından meydana gelmiş bir topluluğun
içinde buldum. Ebû Seleme b. Abdurrahman, Ebû Ümame b. Sehl b. Huney ve Harice
b. Zeyd bunlardandı. Onlar, göz yaşları sakallarını ıslatıncaya kadar
ağladılar. O gün Ümame de şöyle dedi: Keşke Resûlullâh (s.a.v.)’in hanımlarının
evleri olduğu gibi bırakılıp, yıkılmasaydı da insanlar, bunları görüp lüks
binalar yapmaktan vazgeçselerdi. Dünya hazinelerinin anahtarları elinde bulunan
Resûlü (s.a.v.)’e, Allâh'ın neleri bahşettiğini görselerdi.”</p>

<p><b>(M. Yusuf Kandehlevi, </b></p>

<p><b>Hadislerle Müslümanlık, 3.c., 1326.s.)</b></p>

<p>&nbsp;</p>

<p><b>9 EYLÜL 2007</b></p>

<p><b>NEMMAMLIK (KOĞUCULUK)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nemmamlık,
yani koğuculuk yapmak, söz taşımak demek olup, bir kimsenin bir müslümandan
duyduğu sözleri, ona zararı dokunacak bir başka yerde anlatmasıdır. Koğuculuk
yapmak, Allâhü Te‘âlânın düşmanını tavsif ettiği, on kötü hasletten biridir.
Allâhü Te‘âlâ, Kalem sûresi sekizinci ayetinden itibaren buyuruyor ki: “O
halde, ey Resûlüm, Allâh'ı, Kuran'ı ve Peygamberi yalanlıyanları tanıma. Bir
de, haklı haksız, her çok yemin edeni, değersizi tanıma. Çok ayıblıyanı,
koğuculukla gezeni; iyilikten alıkoyanı, aşırı zâlimi, çok günahkârı tanıma!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muaz
bin Cebel'in (r.a.) bildirdiği Hadîs-i şerîfde: “Koğuculuk yapan Kıyamet’te
maymun şekline sokulur” buyuruldu. Allâhü Te‘âlâ, Ebu Leheb'in hanımını şirk,
küfr ve koğuculuk yapmakla vasf edip, zem eyledi. Allâhü te‘âlâ Tebbet sûresi
dördüncü ayetinde, onu odun hamalı olarak bil-</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;dirmektedir.
Tefsir imamlarından çoğu, bu odun çekme işini, koğuculuk ile tefsir etmişler,
odun taşımak ateşi yakmağa sebeb olduğu gibi, koğuculuk da fitne çıkarmağa,
fitne ateşini alevlendirmeğe sebebdir demişlerdir. Bir de şöyle bildirilir: Ebu
Leheb'in karısı, kendi sırtında diken taşır ve gece, Resûlullâh (s.a.v.)’in
mescidi yoluna serer, Sahabenin ayaklarına batmasını isterdi. Eshabın
fakirlerinin çoğu yalın ayak idiler. Bir defasında diken yükü sırtında olduğu
halde, bir duvara dayanarak uyumuş, yük ağır basıp, geriye devrilmiş, yükün ipi
boynunu sıkmış, bacakları yukarı kalkıp, avret yeri açılmış ve rezil halde can
vermiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerîfte buyruldu ki: Resûlullâh (s.a.v) iki kabre uğradı. Sonra “Bu iki kabirde
bulunanlar azabdadır. Büyük işten dolayı değil. Biri elbisesine küçük abdest
sıçramasıdan, damlamasından korumazdı, diğeri ise koğuculuk yapardı.” buyurdu.</p>

<p><b>(Mevlâna Muhammed Rebhami,</b></p>

<p><b>Rıyadun Nasihîn, 501.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>10 EYLÜL 2007</b></p>

<p><b>AİLE REİSİ VE BİR EŞ OLARAK</b></p>

<p><b>HZ. PEYGAMBER (S.A.V.) VE O (S.A.V.)’İN ALÇAK GÖNÜLLÜLÜĞÜ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Evinde
ehlinin işinde olurdu: Elbisesini bizzat kendisi yıkardı. Koyununu kendi
sağardı. Elbisesini kendi yamardı, kendi pabuçlarını kendi dikerdi. Kendi
hizmetini kendi görürdü. Evini kendi süpürürdü, deveyi bağlardı. Süt getiren
deveyi kendi otlatırdı. Hizmetçi ile yemek yemekte sakınca görmezdi. Onunla
beraber hamur yoğururdu. Çarşıdan yiyeceğini kendi taşırdı.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.)’den: &quot;Medine cariyelerinden biri dahi olsa, gelip Resûlullâh
(s.a.v.)’in elini tutup evine götürmek (maddî ihtiyacını veya şefaat gibi
manevî ihtiyacını temin etmek maksadıyla) istese bile, onunla gider ve
ihtiyacını karşılardı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
defasında yanına bir adam girmiş ve heybetinden korkmuştu da ona: “Kendine gel,
korkma, ben bir kral değilim! Ben sadece kadid (kurutulmuş et) yiyen Kureyş
kabilesinden olan bir kadının oğluyum!&quot; dedi. (İbn-i Mace, Sünen)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hureyre (r.a.)’den: “Peygamber (s.a.v.)’le birlikte çarşıya gittim. Giyilecek
eşya satın aldı ve tartıcıya:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“(Herhalde
o zaman para tartı ile veriliyordu.) Fazla tart (yani parayı biraz fazla al)
dedi.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hureyre (r.a.) bu kıssayı uzunca anlattıktan sonra dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Tartıcı
hemen Peygamber (s.a.v.)’in eline sarıldı ve öpmek istedi. Fakat o mübarek
elini çekerek şu ihtarda bulundu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Bunu Acemler krallarına karşı yaparlar. Ben kral değilim, ben sadece içinizden
bir adamım.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra
elbiseleri aldı. Ben taşımak istedim. Fakat bana da şöyle hitab etti: “Kişi,
sahip olduğu şeyi taşımaya ehaktır!.” (Suyûtî, Ebû Dâvud)</p>

<p><b>(Kadı ‘Iyaz (rh.a.), Şifâ-i Şerîf, 132.s.)</b></p>

<p><b>&nbsp;</b></p>

<p><b>11 EYLÜL 2007</b></p>

<p><b>RAMAZAN’DA OKUNACAK DUÂLAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ramazân-ı
şerîfte okunacak duâlar:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlk
On (10) gün: “Yâ erhame’r- râhimîn”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkinci
On (10) gün: “Yâ gaffârü’z- zünûb”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Son
On (10) gün: “Yâ ‘atîka’r- rikâb”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1.
Îkâz: Bu duâlar günde en az yüz (100) def‘a okunmalıdır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2.
Îkâz: Ramazân-ı şerîfin herhangi bir gecesi Fetih sûresi okunursa, o sene
içindeki kötülük, belâ ve musîbetlerden bi-izni’llâhi te‘âlâ muhâfaza olunur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.
Îkâz: Ramazân-ı şerîfin yirmi üçüncü (23.) gecesi Sûre-i Ankebût ve Sûre-i Rûm
okunur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4.
Îkâz: Ramazân-ı şerîfin herhangi bir gününde 363 (üç yüz altmış üç) İhlâs-ı
şerîf okunur.</p>

<p>••••••••</p>

<p><b>&nbsp;</b></p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdular ki: “Kim Allâhü Te‘âlâ yolunda bir gün oruç tutsa, Allâh
onunla ateş arasına, genişliği sema ile arz arasını tutan bir hendek kılar.” (Tirmizî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Ümâme (r.a.): “Ey Allâh'ın Resûlü (s.a.v.) dedim, bana öyle bir amel emret ki
(yaptığım takdirde) Allâh beni mükafatlandırsın.&quot; “Sana” dedi, “Orucu
tavsiye ederim, zira onun bir eşi yoktur.” (Nesaî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Sa'd (r.a.)’den: Resûlullâh (s.a.v.) buyurdular ki: “Cennette Reyyan denilen bir
kapı vardır. Oradan sadece oruçlular girer. Oruçlular girdiler mi artık
kapanır, kimse oradan giremez.” (Tirmizî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdular ki: “Ramazan ayı girdiği zaman cennetin kapıları açılır,
cehennemin kapıları kapanır ve şeytanlar da zincire vurulur.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdular ki: “Kim bir oruçluya iftar ettirirse, kendisine onun
sevabı kadar sevap yazılır. Üstelik bu sebeple oruçlunun sevabından hiçbir
eksilme olmaz.” (Tirmizî)</p>

<p><b>&nbsp;</b></p>

<p><b>12 EYLÜL 2007</b></p>

<p><b>DUÂ-İ ARŞ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ramazân
ayının evvelinde veyâ ortasında veyâ âhirinde üç kerre okunacak.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bi-smi’llâhi’r-rahmâni’r-rahîm</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhu
rabbun ahadun samedun ferdun li’l-‘âlemîne, nebîyyinâ Muhammedin erselehu
mübeşşiren. li’l-kâfirîne münzirûn münzîren mine’n-nâri ve münziren nebîyyinâ
Muhammedun ahadun, hâmidun ve kâsimun ve şâhidun li’l-mü’minîne ve kâimun
nebîyyinâ Muhammedun vehüve nebîyyü’l- Mustafâ salla’llâhu te‘âlâ ‘aleyhi ve
sellem. Ve’l-imâmu’l-murtezâ, ve’r-resûlü’l- müctebâ, nebîyyinâ Muhammedun
hüve’r-resûlü’l-murselü, sâhibu’l-kitâbi, münziru ve’l-kitâbu’l-mecdü,
nebîyyinâ Muhammedun sâhibu’l-livâ’i ve’l-minberi ve’l-burâki’l- ezheri
ve’r-rızâ’i ve’l-kevseri nebîyyinâ Muhammedun ve zeynü’l-cinâni Ahmedun, ‘abdun
mutî‘un, ‘âdilun, ‘abdun, cevâdun, nâfi‘un, li’l- müşrikîne kâilun, nebîyyinâ
Muhammedun ve şefî‘unâ Muhammedun ve resûlünâ Muhammedun fahrun lenâ Muhammedun
hayrun li’l-‘âlemîne şefî‘un li’l-müznibîne ve’l-mücrimîne, nebîyyinâ
Muhammedun ihtârahu ve erselehu fî halkıhî şerrefehu, yuhibbuhu nebîyyinâ
Muhammedun salla’llâhu ‘alâ seyyidinâ Muhammedin ve âlihî ve sahbihî ecma‘îne
bi-rahmetike yâ erhame’r- râhimîn.</p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
(s.a.v.) şu (meâldeki) kelimelerle du‘â olunmasını emrederlerdi: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhım!
Cimrilikten Sana sığınırım, korkaklıktan da Sana sığınırım, erzel-i ömür
(denilen ihtiyârlığın bunaklığın)dan da Sana sığınırım, dünyâ fitnesinden ya‘ni
Deccâl’in şerrinden de Sana sığınırım!” (Buhârî)</p>

<p class=NoteLevel1>&nbsp;</p>

<p><b>13 EYLÜL 2007</b></p>

<p><b>PEK BÜYÜK BİR İBRET DERSİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Muhammed Mustafâ (s.a.v.)'in irtihalinden sonra bıraktıkları mal ve mülke pek
dikkatle bakmalıyız. Zira peygamberlikten önce yaşadığı rahat hayatında hiç
durmadan ticâretle uğraşan, daha sonra çok zengin bir kadın olan Hz. Hadice
(r.a.) ile evlenerek bu kadar yıl beraber yaşayıp, onun büyük servet ve samanı
içinde bulunan, peygamber olduktan sonra kendinin kazançları ve bilhassa
savaşlarda alınan ganimetlerden büyük bir hisse alan, içerden ve dışardan
kendilerine akıp gelen nice hediyeleri kabul buyuran Peygamber (s.a.v.)’in
bıraktığı mal bu kadar mı olmalıydı? Şüphesiz evet bu kadar olacak. Çünkü bir
Hadîs-i şerîflerinde şöyle buyurmuşlardır: “Benim vârislerim altın ve gümüş
paylaşmayacaktır. Zira benim bıraktığım Fedek ve Hayber arazisinden alınan
mahsul benim ailelerime nafaka olarak ayrıldıktan sonra, kalanı Allâh yolunda
muhtaç olan kullara sadakadır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
Peygamber (s.a.v.) Efendimizin dünya malına rağbeti ancak bu kadardı ve bu da O
(s.a.v.)’in hak Peygamber olduğuna ayrıca bir delildir. Bu kadar servet içinde,
bu kadar fırsatlar yanında, Peygamber (s.a.v.) Efendimizin mübarek hırkası pek
temiz olmakla beraber yamalı idi. Onun peygamberlikten önceki hali nasıl
idiyse, sonraki hali yine öyleydi. Baştan ne ise sonu da o oldu. Tarih onu en
ince noktalarına kadar yazmış, bir daha böyle bir şahsa da rastlamamıştır, işte
peygamberlerin yolu budur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şöyle
ki, kendilerinin ve ailelerinin nafaka ve ihtiyaçlarını, sanat, çiftçilik,
ticâret, savaş veya başka helâl yollarla kazandıktan sonra fazlasını halkın
gayri müslim de olsa ihtiyar, âciz, hasta, çocuk, kadın, kör, yolcu (v.s.) gibi
zayıf, yoksul ve miskinlerine dağıtmaktır.</p>

<p><b>(M. Cemal Öğüt, Hz. Fatıma-i Zehra, 207.s.)</b></p>

<p><b>14 EYLÜL 2007</b></p>

<p><b>KABRİSTANLARI ZiYARET VE</b></p>

<p><b>BÜYÜKLERİ ARACI KILMAK (TEVESSÜL)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başta
Peygamber (s.a.v.) Efendimizin ve Allâh'ın bütün salih kullarının mezarlarını
ziyaret etmek sünnettir. Onlardan dua ve vasıta kılarak yardım talep etmekte
bir sakınca yoktur. Çünkü, her müslüman kesinlikle biliyor ki, ziyaret edilen
zat da Allâhü Te‘âlânın bir kulu, yarattığı aciz bir mahlukudur. Allâh'ın rıza
ve iradesi olmadan, ne kendilerine ve ne de başkalarına yarar ve zararları
olmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başta
Peygamberler olmak üzere, bütün ulema ve evliya, Allâhü Te‘âlânın yüce tevhid
dinini ve şeriatini insanlara tebliğe memur kılınmış kimselerdir. Bu muhterem
zatlar dilekte bulunurlar, yaratmazlar, duâda bulunurlar, veremezler veya
alamazlar. Yaratan, yok eden, var eden, veren ve alan Allâhü Te‘âlâdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Lâkin
müslümanlar, başta Peygamberler (a.s.) olmak üzere Allâh'ın bütün veli ve salih
kullarının Cenâb-ı Hakk nezdinde yüksek makamlarına ve onunla olan sıkı
bağlarına bakarak ve inanarak, dua ve dileklerinin gerçekleşmesi için, onları
vasıta kılarak dua ve niyazda bulunurlar. Bu inançla yapılan dualar ve edinilen
vasıtalar, iddia edildiği gibi, Allâh inancına ve tevhid akidesine asla zarar
vermez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müslümanlar
hiçbir zaman bu kabir sahiplerinin ilâh olduğunu veya onları Allâh'a ortak
olarak görmemişler ve düşünmemişlerdir. Müslümanlar onların mezarları başında
dua ve niyaz ederlerken, onların da yüce Allâh (c.c.)’ün birer kulu olduklarını
bilmiş ve öyle inanmışlardır. Müslümanların bu zevata gösterdikleri saygı ve
hürmet, Allâh rızası içindir. Bunlar Allâhü Te‘âlânın emir ve rızasına daha
uygun bir şekilde amel ettiklerini ve O’nun yüce rızasına nail oldukları
inancıyla ziyarette bulunurlar, duâ ederler.</p>

<p><b>(Mehmed Çağlayan, Ehl-i Sünnet ve Akaidi, 197.s.)</b></p>

<p><b>&nbsp;</b></p>

<p><b>&nbsp;</b></p>

<p><b>15 EYLÜL 2007</b></p>

<p><b>HER A‘ZAMIZI YARATILIŞ GAYESİNE</b></p>

<p><b>UYGUN KULLANMALIYIZ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ, yarattığı insanın her azasını, ne için yaratmışsa o yolda isti’mal
olunmasını irâde etmektedir. Kalbin ne için yaratıldığı sual edilirse, onun
yaradılış sebebi ma’rifet ve tevhidle meşgul olmak, lisanın vazifesi de şahâdet
ve tilâvetle meşgul olmak, istihza ve benzeri mezmum fiilleri terketmektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bazı
vakitlerde, Ebû Cehil, Resûlullâh (s.a.v.) Efendimizin arkasından yürür, ağzını
burnunu oynatarak istihza ederdi, Resûlullâh (s.a.v.) Efendimiz bu hale
muttali’ oldukda:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Yapmakta olduğun gibi ol! buyurdular, merkum kâfir ölünceye kadar aynı hal
içinde kaldı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) Efendimiz Mekke’de iken küffar arasından geçmekte oldukları bir
vakitte onlar cem’ olup, Resûlullâh (s.a.v.)’in arkasından:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-Kendisinin
nebî olduğunu zanneden şu adam haa? diye istihzâ etmeğe başladılar. Resûlullâh
(s.a.v.)’in beraberinde Cibril de vardı. İstihzâ edenlerin vücutlarına
parmağıyla dokunmakla cümlesinin vücutlarında birer yara açılıp büyüdü,
bulaşıcı hastalık halini almış olmakla yanlarına hiç kimse yaklaşamayıp o
halleriyle fevt oldular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ehl-i
inkârın yaptıkları gibi, ehl-i hakkın sevmedikleri bir şeyle onlara taarruz
edenlerin hallerini buna kıyas et. Sa‘dâtı sûfiyyeye ta‘n edenlerin hallerini
de bunlara kıyas et. Onların, bu kendi hallerinin gadab-ı ilâhîyi celb
edeceğini bilmediklerini de düşün ki, bunların niceleri görünmez dertlere
düşerler, neden düştüklerini, nasıl düştüklerini de bilmezler, şefaat de
bulamazlar. Hiçbir amel yoktur ki, cezası yahud karşılığı sahibine ânında
ulaşmasın. Ancak onu dünyâda çoğu ayne’l-yakîn göremez, âhirette görür.</p>

<p><b>(Hz. M. Sâmî Ramazânoğlu (k.s.), </b></p>

<p><b>Yunus ve Hud Sûreleri Tefsiri, 79.s.)</b></p>

<p><b>&nbsp;</b></p>

<p><b>16 EYLÜL 2007</b></p>

<p><b>HZ. PEYGAMBER (S.A.V.)’E</b></p>

<p><b>ASHAB (R.A.E.)’NİN BAĞLILIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bedir
gazvesi için hareket eden İslâm ordusunda, Peygamber (s.a.v.) Efendimiz
istişare için Ensâr (r.a.)’ün fikrini de sormak üzere:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Ey
nâs! Siz de bu husûsda re’y ve mütalâalarınızı bildirseniz?” diye buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa‘d
ibn-i Mu‘az (r.a.) ayağa kalkarak:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Yâ
Resûlallâh (s.a.v.)! Bu hitâbla bizleri mi murâd buyuruyorsunuz?” diye sorunca
Resûlullâh (s.a.v.) Efendimiz de “Evet” diye tasdik buyurması üzerine, Sa‘d
ibn-i Mu‘az (r.a.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Yâ
Resûlallâh (s.a.v.)! Biz sana inândık, Taraf-ı Bâri’den getirdiğin Kur’an’ın
hak olduğuna i‘tikâd ve i‘timâd ettik ve sana itaat ve ittibâ etmek üzere ahd ü
mîsâk eyledik. Nasıl dilersen o sûrette hareket et, bize emret, biz seninle
beraberiz. Seni gönderen Allâh (c.c.) hakkı için eğer denize girer isen seninle
beraber gireriz, hiç birimiz geri kalmayız, biz düşmâna varmaktan çekinmeyiz.
Muhârebe vaktinde geri dönmeyiz. Yâ Resûlallâh (s.a.v.), biz harbde sebat
etmesini, sadâkat göstermesini biliriz. Düşmânla karşılaştığımızda Cenâb-ı
Hakk’tan umarız ki, ensâr câmiasının elinden seni memnûn ve mesrûr edecek
şehâmet hârikaları gösterecektir. Hemen ‘alâ bereketillâh bizimle beraber
düşmân üzerine azîmet buyurunuz!” deyince, Resûlullâh (s.a.v.) Efendimiz, Sa‘d
ibn-i Mu‘az (r.a.)’in bu metin sözlerinden fevkalâde memnûn olarak:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Öyle
ise haydi Allâh (c.c.)’ün bereket ve saadetine doğru yürüyünüz. Size müjde
ederim ki: Allâhü Te‘âlâ Hazretleri bu iki tâifenin gayr-i muayyen birini kat‘î
sûrette va‘d etmiştir. Binânealeyh zafer muhakkaktır. Vallâhi ben sanki o
Kureyş kavminin harb meydânında düşüp telef olacakları yerleri görüyor
gibiyim!” buyurdu. </p>

<p><b>(Hz. M. Sâmî Ramazânoğlu (k.s.), Bedir Gazvesi, 32.s.)</b></p>

<p><b>&nbsp;</b></p>

<p><b>&nbsp;</b></p>

<p><b>17 EYLÜL 2007</b></p>

<p><b>ZÜHD</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zühd
bir şey’e olan rağbeti, ondan daha iyisine çevirmekten ibarettir. Herhangi bir
şeyden vazgeçip onun yerine daha iyi ve daha güzeline dönmek demektir. Bununla
beraber i’râz edip yüz çevirdiği şeyin de heves edilecek bir yönünün bulunması
şarttır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zâhidlikte
diğer bir şart da rağbet edilen şeyin, yüz çevirilen şeyden kendine göre daha
hayırlı olmasıdır ki, bu sayede ona daha çok rağbet etmiş olsun. Bir şeyi
satan, kendine göre. aldığı şey, sattığı şeyden hayırlı olmazsa onu satmaz.
Bunun için Allâhü Te‘âlâ: “Onu değersiz bahâya, bir kaç dirheme sattılar. Onlar
bunun hakkında rağbetsizdiler.” (Yûsuf s. 20) buyurmuştur. Demek ki dünyayı
satıp âhireti alan herkes, dünyaya nisbetle zâhid, âhireti satıp dünyayı alan
herkes de âhirete nisbetle zâhiddir. Fakat âdeten zâhidlik adı, dünyayı
terkedenlere verilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh’tan
başka Cennet ve her türlü zevkler dâhil, herşeyi arkaya atıp yalnız Allâh’ı
seven kimse, mutlak sûrette zâhiddir. Yalnız dünya zevklerini terkedip, âhiret
zevklerini atamayan da zâhiddir, fakat birinciye nisbetle mevkii daha düşüktür.
Dünyanın bâzı zevklerini terkedip bâzılarını terkedemiyen meselâ serveti
terkedip mevkii terkedemeyen, çeşitli yemekleri terkedip süslenmeyi
terkedemeyen kimse, mutlak zâhidlik mevkiini ihraz edemez. Bunun zâhidler
arasındaki mevkii, günahkârlar arasında bütün günahlarından tevbe eden ile
bâzılarından tevbe eden gibidir. Günahlarının bâzısından tevbe edenin tevbesi
sahih olduğu gibi, dünyalığın bâzı şeylerini terkedenin de yine zühdü sahihdir.
Âdet yönünden zâhid, yasaklarla beraber mübahları da terkedene tahsis edilmiş
bir isimdir. Demek ki zühd, dünyadan rağbetini kesip, âhirete yönelmek veya her
ikisinden rağbetini kesip Allâh (c.c.)’e yönelmektir ki, en üstün derece budur.
Hakîkî zühd; Kişinin Allah (c.c.)’ün yanındakilere, kendi elindekilerden daha
çok güvenmesidir. İbn Mübârek’e “Zâhid” diye hitâb ettiklerinde: “Zâhid ben
değil, Ömer b. Abdülâziz’dir. Dünya ona teveccüh ettiği hâlde o onu
terketmiştir. Ben, nereden zâhid olayım? Dünya bana teveccüh etmiş değildir ki
onu terk ile zâhid olayım.” dedi.</p>

<p><b>(İmâm-ı Gazâli (rh.a.), İhyâ-u Ulumi’d-dîn, 4.c., 398.s.)</b></p>

<p><b>18 EYLÜL 2007</b></p>

<p><b>RAMAZAN-I ŞERİF VE ORUÇ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerîfte: “Ramazan ayı gelince, Cennet kapıları açılır, Cehennem kapıları
kapanır ve şeytanlar kuvvetlice bağlanır.” buyuruldu. Bir başka rivâyette şöyle
gelmiştir: “Rahmet kapıları açılır. Cehennem kapıları kapanır, şeytanlar
zincire vurulur.” Selmân-i Fârisî (r.a.) bildirdi: Resûlullâh (s.a.v.) Şa'ban
ayının son günü hutbede buyurdu ki: “Ey müslümanlar! Üzerinize öyle büyük bir
ay gölge vermek üzeredir ki, bu aydaki bir gece (Kadir gecesi) bin aydan daha
fâidelidir. Allâhü Te‘âlâ, bu ayda, her gün oruç tutulmasını emretti. Bu ayda,
geceleri teravih namazı kılmak da sünnettir. Bu ayda, Allâh için, ufak bir
iyilik yapmak, başka ayda bir farz eda etmek gibidir. Bu ayda bir farz yapmak,
başka aylarda yetmiş farz yapmak gibidir. Bu ay sabır ayıdır, sabredenin
gideceği yer Cennettir. Bu ay iyi geçinmek ayıdır. Bu ayda mü'minlerin rızkı
artar. Bir kimse, bu ayda bir oruçluya iftar verirse, günâhları afv olur. Hakk
Te‘âlâ onu Cehennem ateşinden âzâd eder. O oruçlunun sevabı kadar, ona
verilir.” Ashâb-ı kiram dediler ki, yâ Resûlallâh, her birimiz, bir oruçluya
iftar ettirecek, onu doyuracak kadar zengin değiliz. Resûlullâh (s.a.v.)
buyurdu ki: “Bir hurma ile iftar verene de, yalnız su ile oruç açana da, biraz
süt ikram edene de, bu sevâb verilecektir. Bu ay öyle bir aydır ki, ilk günleri
rahmet, ortası afv ve mağfiret ve sonu Cehennemden âzâd olmaktır. Bu ayda,
işçinin, memurun, askerin ve talebenin vazifesini hafifleten âmirleri,
kumandanları ve müdürleri, Allâhü Te‘âlâ afv edip, Cehennem ateşinden kurtarır.
Bu ayda dört şeyi çok yapınız! Bunun ikisini Allâhü Te‘âlâ çok sever. Bunlar
Kelime-i şehâdet söylemek ve istiğfar etmektir. İkisini de zâten her zaman
yapmanız lâzımdır. Bunlar da Allâhü Te‘âlâdan Cenneti istemek ve Cehennem
ateşinden Ona sığınmaktır. Bu ayda bir oruçluya su veren bir kimse, Kıyamet
günü susuz kalmayacaktır.”</p>

<p><b>(M. Muhammed Rabhanî, </b></p>

<p><b>Riyadü'n Nâsihîn, 206-207.s.)</b></p>

<p><b>19 EYLÜL 2007</b></p>

<p><b>SİLSİLE-İ ÂLİYENİN DOKUZUNCU POSTNÎŞÎNİ</b></p>

<p><b>HZ. ABDULHALIK GOCDÜVÂNÎ (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Babası
Abdülcemil Efendi alim bir zat olup, Malatyalıydı. İmâmı Malik'in soyundandır.
Kitaplarda doğum tarihine rastlanmamıştır. Buhara yakınlarındaki Gocdüvân
kasabasında doğdu. 1180 (H. 575) senesinde aynı yerde vefat etti. Babaları
Abdülcemil, Hızır (a.s.) ile arkadaşlık ederdi. Aralarında muhabbet olduğundan,
Hızır (a.s.) babasına; “Senin bir salih evladın dünyaya gelecektir. İsmini
Abdülhalık koyarsın.” buyurdu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün
Hızır (a.s.) yanına gelip Allâhü Te‘âlâyı gizli ve açık anmanın yollarını
öğretti ve onu manevi evlatlığa kabul etti. Yirmi iki yaşındayken Hızır (a.s.)
onu, şaşırmışlara yol göstericilerin büyüklerinden olan Yusuf Hemedani'ye gönderdi.
Manevi ilimleri hocasının sohbetiyle tamamladı. Onun vefatı ile insanlara,
doğru yolu gösterme vazifesini devraldı. Çok talebe yetiştirdi; binlerce
insanın doğru yolu bulmalarına sebeb oldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdülhalık
Gocdüvânî bir aşûre günü birkaç dostu ile beraber otururken, sırtında hırka,
omuzunda seccade olan biri gelip meclise oturdu. Bir müddet sonra üstada:“Hazret-i Resûlullâh buyurdu ki: “Mü'minin firasetinden korkunuz. Çünkü o,
Allâh'ın nuru ile bakar.” Bu hadîsin sırrı nedir?” diye sordu. Abdülhalık hazretleri;“Sırrı şudur ki, belindeki zünnarı kesip Müslüman olmakla şereflenesin.” Adam
şaşırıp; “Allâh korusun, bende zünnar falan yok.” dedi. Birisi, bu adamın
üstündeki hırkasını çıkartınca, kafirlere mahsus olan zünnar ortaya çıktı. O
zat tövbe etti ve Müslüman oldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vasiyetnamesinde,
manevi oğulları Hace Evliya-yı Kebir'e buyurdular ki: “Sana vasiyyet ederim ey
oğul ki: Her halinde ilim, edep ve takva üzere ol! İslam alimlerinin
kitaplarını oku! Fıkıh ve hadis öğren! Cahil tarikatçılardan sakın! Şöhretten
kaç! Şöhrette afet vardır. Aslandan kaçar gibi cahillerden kaç! Bid'at sahibi,
sapıklar ile ve dünyaya düşkün olanlar ile arkadaşlık etme! Helalden ye! Çok
gülme! Kahkaha ile gülmek gönlü öldürür. Herkese şefkat ve merhamet et! Kimseyi
hakir görme! Kimse ile münakaşa, mücadele etme! Kimseden bir şey isteme!
Tasavvuf büyüklerine dil uzatma! Onları inkar eden felakete düşer.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tasavvufta
meşhur olan, on bir temel kelime Abdülhalık Gocdüvânî'nin sözlerindendir.</p>

<p><b>(Yeni Rehber Ansiklopedisi, 1.c., 74-75.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>20 EYLÜL 2007</b></p>

<p><b>ALLAH RESÛLÜ (S.A.V.)’İN ŞECAATİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.) demiştir ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Nebî
(s.a.v.) insanların en güzeli idi. İnsanların en cesuru idi. İnsanların en
cömerdi idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
gece Medine halkı düşman baskınından korkmuş idi de yalnız Resûlullah (s.a.v.),
Ebû Talha’ya aid “Mendub” adlı durgun ve çıplak bir atın üstüne atlayarak
düşman sesinin geldiği tarafa sürmüş, Medine’lileri geride bırakıp geçmiş idi.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yine
Enes (r.a.): “Resûlullah (s.a.v.)’in altında o durgun at sanki bir derya olmuş
da su gibi akıyor sanırdık” demiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullah
(s.a.v.) Efendimiz Hazretlerinin hamaset (cesaret) ve şecaatini gösteren türlü
menkıbeleri vardır. Resûlullah (s.a.v.)’in kıldırdığı her namaz sonunda ettiği
dua cümlesinden biri de korkaklıkdan Allah’a sığınmak idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sâ’d
İbn-i Ebî Vakkas (r.a.)’in rivayetine göre Resûlullâh (s.a.v.) her namaz
sonunda şunlardan Allah’a sığınırdı da:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ya
Rabb! Korkaklıktan sana sığınırım, erzel-i ömre (bunaklık günleri)
bırakılmakdan sana sığınırım, dünya mihnetinden sana sığınırım, kabir azabından
da sana sığınırım.” derdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allahım,
iradesizlikten ve kudretsizlikden, ağır canlılıkdan ve tembellikten, savsaklık
derecesinde ihtiyarlıkdan sana sığınırım. Hayatın mihnetinden (zahmet, eziyyet)
mevtin musibetinden sana sığınırım.” diye dua buyurduğunu Enes İbn-i Mâlik
(r.a.) rivayet etmiştir.</p>

<p><b>(Hz. Mahmûd Sâmî Ramazanoğlu (k.s), </b></p>

<p><b>Musahabe 3, 150.s.)</b></p>

<p>&nbsp;</p>

<p>&nbsp;</p>

<p><b>21 EYLÜL 2007</b></p>

<p><b>MİMAR SİNAN -1</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mimar
Sinan, tam manasıyla bir sanat dâhîsidir. Türk mimarisini erişilemeyecek
dereceye yükseltmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mimar
Sinan mimarbaşı olduğu sürece birbirinden çok değişik konularla uğraştı. Zaman
zaman eskileri restore etti. Bu konudaki en kesif çabaları Ayasofya için
harcadı. 1573'te Ayasofya'nın kubbesini onararak çevresine takviyeli duvarlar
yaptı ve eseri, bugünlere sağlam olarak gelmesini sağladı. Sinan, her mimarî
eseri kendine has bir biçimde ele almak, yapıda form ve konstrüksiyon
beraberliğini kurmak, dış mekân ve kuruluşunun iç mekâna bütünlük kazanmasını
sağlamak, mevcut teknolojik imkân ve malzeme denemelerinin üstünde, onları kendi
istekleri doğrultusunda kullanmayı bilmek, akılcı ve sade bir malzeme kullanma
anlayışına sahip olmak gibi, günümüzde de geçerli mimarlık prensiplerini,
bundan dört asır önce eserleriyle ortaya koydu. Bu sebeple daima sanatı ile
asırlar ötesi bir mimari deha olarak anıldı ve anılacak.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kânûnî
Sultan Süleyman tarafından Manisa'da, 21 yaşında ölen çok sevdiği oğlu Şehzade
Mehmet'in hatırasına bir türbe, cami ve külliye binalarını yapmakla
görevlendirildiği zaman Mimar Sinan, 54 yaşında idi. Sonradan çıraklık eserim
dediği Şehzade Camii ile türbe, medrese, imaret, tabhane, mektep, kervansaray
ve muvakkithaneden ibaret külliye 1544-1548 tarihleri arasında dört yılda
tamamlanmıştır.</p>

<p><b>(İslam ve İlim, 176.s.)</b></p>

<p><b>ÂYET-İ KERÎME</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâh'ın
mescidlerini ancak Allâh'a ve âhiret gününe îman eden, namazı dosdoğru kılan,
zekâtı veren ve Allâh'tan başkasından korkmayan kimseler i'mar eder. İşte doğru
yola ermişlerden olmaları umulanlar bunlardır. (Tevbe
s. 18)</p>

<p><b>22 EYLÜL 2007</b></p>

<p><b>MİMAR SİNAN -2</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Süleymaniye
Camii sadece mimarlık bakımından değil, öteki sanat kolları bakımından da eşi
bulunmaz bir şaheserdir. Akmermerden olan mihrabı, minber, hünkâr ve müezzin
mahfilleri birer sanat harikasıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Caminin
yanında dört medrese, bir darü'l hadis, bir okul, bir hastane, bir imaret, bir
okuma odası, bir tıp medresesi, bir kütüphane, bir kervansaray, bir hamam ve
bir de sebil bulunmaktadır. Cami bütün bu yapılarıyla birlikte, İstanbul'un en
büyük külliyesidir. Mimar Sinan'ın türbesi ise bu külliyenin kuzeydoğusundadır.
Süleymaniye Camii, 1556'da Padişahın ve Mimar Sinan'ın katıldığı bir törenle
açıldı. 7 yıl süren inşaata 996.300 duka altın harcanmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Edirne'de
en büyük eseri olan Selimiye Camii'ne başladığı zaman, 80 yaşına basmış
bulunuyordu. Sinan, Selimiye'yi överken, şu cümleleri kullanmaktadır. ''Bunun
minaresinin hem nazik, hem de üç yollu olması sebebiyle yapımının güç olduğu,
dünya halkının akıllı geçinenlerinin imkân dışı demelerinin gerçek sebebi
budur. Ayasofya kubbesi gibi bir kubbe İslâm dünyasında yapılmamıştır diyen
kâfirlerin mimar geçinenleri, “Müslamanlara üstünlüğümüz var&quot; derlermiş.
&quot;O büyüklükle kubbeyi doldurmak çok güçtür&quot; sözleri, Allâh (c.c.)’ün
bu aciz kulunun kalbinde dert olmuştur. Adı geçen caminin kubbesini Allâh
(c.c.)’ün izni, Sultan Selim Han'ın gücünü ortaya koymasıyla Ayasofya
kubbesinden  6 zir‘a  (dirsekten orta parmak ucuna kadar olan bir uzunluk
ölçüsü, 75-40 santim arasında değişir) yüksek ve 4 zir‘a derin yaptım.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Asıl
gücümü Edirne Selimiye Camii'nde ortaya koyup tüm kabiliyetimi açık-seçik
sergiledim. Dünyanın bütün mimar ve mühendisleri olanca güçlerini harcasalar,
böylesine büyük bir eserin yapımını gerçekleştiremezler.&quot;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mimar
Sinan, önemli eserlerini İstanbul ve Edirne'den başka, Anadolu'da ve Halep,
Şam, Sofya, Hersek, Budin, Rusçuk gibi Osmanlı şehirlerinde de meydana getirdi.
Müslümanlığın damgası durumundaki eserleriyle rahmetle anılacaktır.</p>

<p><b>(İslam ve İlim, 181-190.s.)</b></p>

<p><b>&nbsp;</b></p>

<p><b>&nbsp;</b></p>

<p><b>23 EYLÜL 2007</b></p>

<p><b>KARDEŞİMİ PARMAK UÇLARINDAN</b></p>

<p><b>TANIYABİLDİM</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
b. Mâlik (r.a.) anlatıyor: Bana amcam Enes b. Nadr (r.a.) Resûlullâh (s.a.v.)
ile birlikte Bedir’de bulunamadığını söyledi. Bu ona güç gelmiş. (Dedi ki): </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)’in bulunduğu ilk harbde bulunamadım. Allâh (c.c.) bana bundan sonra
Resûlullâh (s.a.v.)’le birlikte bir harb gösterdi ise işte ne yaptığımı Allâh
görüyor!..</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Başkasını
söylemekten çekindi. Sonra Resûlullâh (s.a.v.)’le birlikte Uhud gününde
bulundu. Karşısına Sa‘d b. Mu‘az (r.a.) çıktı. Enes (r.a.) O’na:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Yâ Ebâ Amr, nereye? - Ah (şu) cennetin kokusu!.. Onu Uhud’un yanında buluyorum!
dedi. Sonra küffârla harbetti. Nihâyet öldürüldü ve cesedinde kimi vurmadan,
kimi yaralama ve ok izinden seksen küsür yara bulundu. Kızkardeşi (halam)
Rubeyyi binti Nadr:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Kardeşimi ancak parmak uçlarından tanıyabildim, dedi ve şu âyet nâzil oldu:“Mü’minlerden öyle adamlar Allâh’a verdikleri sözde sâdık kalırlar. Onlardan
bazısı vefât etti; ba‘zısı da bekliyor. Ama hiçbir tebdîl yapmadılar.” (Ahzâb s. 23) Bu âyetin onunla arkadaşı hakkında
indiği sanılıyor.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Sa‘d (r.a.): “Yâ Resûlallâh! Ben onun yaptığını anlatmaya kâdir değilim.”
demiştir. Hz. Enes (r.a.)’in tanınmaz hâle gelmesi, aldığı seksen küsür yaradan
ve müşrikler tarafından ağzı, burnu vesâir uzuvları kesildiğindendir.
Resûlullâh (s.a.v.)’e cesurluk, hamiyyet ve riyâ için çarpışan kimsenin hükmü
soruldu. Bunların hangisi Allâh yolundadır? (denildi). Resûlullâh (s.a.v.) de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
yalnız kelimetullâh yüce olsun diye çarpışırsa işte o Allâh yolundadır.”
buyurdu.</p>

<p><b>(Sahîh-i
Müslim, Terc. A. Dâvudoğlu (rh.a.), 9.c.,103.s.)</b></p>

<p><b>24 EYLÜL 2007</b></p>

<p><b>PEYGAMBERİMİZ (S.A.V.)'İN YUMUŞAK HUYU, BAĞIŞLAMASI VE KEREMİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) Efendimiz son derece yumuşak huylu, bağışlayıcı ve mükrim idi.
Öfkelenecek yerlerde sükûnetini korur, mübarek hayatına kasdedenleri bile bağışlardı.
Uhud savaşında mübarek bir dişi şehid edilmiş, lâtif çehresi kanlar içinde
kalmış olduğu halde, yine düşmanlarına bedduada bulunmamış:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ya
Rabbi! Kavmime hidayet et; çünkü onlar bilmiyorlar,” diye yalvarmıştı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Niçin bunların aleyhine dua etmiyorsun? diyenlere de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ben
lânetleyici olarak gönderilmedim; insanları hak yoluna ve Allâh'ın rahmetine
çağırmak için gönderildim.” diye cevab vermişti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mekke-i
Mükerreme'yi fethettikleri gün, Kureyş hakkında uygulanan lütuf ve ikram,
Hazret-i Peygamber (s.a.v.)’in ne derece büyük bir ihsan sahibi olduğuna
şahiddir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Muhammed (s.a.v.), kızgın güneş altında çengel atılarak cezalandırılması
gerekenleri, hayatına defalarca kastedenleri, tuzak kuranları bile affetmiştir.
Onlara gösterdiği şefkat ve merhamet, dostlarını, arkadaşlarını, üzmüş;düşmanlarına parmak ısırtmıştı. İçlerinde, kendisinin ve meleklerin bile haya
ettiği bir nesil yetiştirmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.)’in şefkat ve merhameti çok büyüktü. Ebû Hureyre (r.a.) anlatıyor.
“Tufeyl b. Amr ed-Devsî Resûlullâh (s.a.v.)’e gelerek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Devs kabilesi Allâh'a isyan etti ve bu isyanında diretti. Onlara beddua et”
dedi. Resûlullâh (s.a.v.) kıbleye döndü. Ellerinin kaldırdı oradakiler: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Devs kabilesinin işi bitmiştir.” dediler. Resûlullâh (s.a.v.) ise:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Allâh'ım, Devs kabilesine hidayet et. Onları doğru yola getir, diye (üç kere)
dua etti.</p>

<p><b>(M. Yusuf Kandehlevi, </b></p>

<p><b>Hadislerle Müslümanlık, 3.c., 1154.s.)</b></p>

<p><b>25 EYLÜL 2007</b></p>

<p><b>MÜ’MİNLERİN ÖNDERLERİNE TAVSİYELER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kendisini
Kur'an-ı Kerim'e ve Sünnet-i Seniyye'ye sıkı bağlanmaya, kendisine tabi
olanların akaidini ehl-i sünnetin görüşlerine göre düzeltmesini emir ve tavsiye
ederim. Ehl-i sünnet, hal ve keşif ehli insanların ittifaklarına göre; Fırka-i
Naciye’dir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'an
hafızlarına, fıkıh alimlerine ve fakirlere hürmet etmeni ve saygı göstermeni
tavsiye ederim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kalbinin
selim olmasını, nefsinin başkalarını af edici, elinin mert, yüzünün güler
olmasını, bağış yaparak eziyetleri def etmeni, (mü'min) kardeşlerinin
hatalarını affetmeni, kimsenin elindekine tamah etmemeni ve ihtiyaçlarının
temininde yalnız Allâh (c.c.)’e itimat etmeni tavsiye ederim. Gerçekte kim
Allâh (c.c.)’e itimat ederse Allâh (c.c.) onu boş çevirmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kendiniz
için kurtuluşu ancak doğrulukta ümid etmenizi, Allâh (c.c.)’e vasıl olmayı
bütün kainatın efendisi Muhammed Mustafa (s.a.v.) Efendimize uymada görmenizi,
kendinizi hiç kimseden daha efdal zannetmemenizi, hatta nefsinizi dahi
görmemenizi tavsiye ederim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Size
hased ve koğuculuk yoluyla saldıranları Allâh (c.c.)’e havale edin. Himmet ile
onların şerlerini def etmeye kalkmayın. Zira bu yolda öyle meşayih-ı izamından
öyle erler vardır ki, onların himmetleri karşısında dağlar parçalanır.</p>

<p><b>(Mektubat-ı Mevâlana Halid (k.s.), 35. Mektup, 198 s.)</b></p>

<p>&nbsp;</p>

<p>•••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ehl-ü
iyâline ve idaresi altında olanlara adaletle hükmeden âdil kimseler, Allâh
nezdinde nurdan minberler üzerine otururlar, yüksek mevkîlere çıkarlar.” (H. Şerîf, R. Sâlihîn)</p>

<p>•••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Devlet
makamı, millet tarafından ehli olmayan kimseye saltanat tahtı yapılıp oturtuldu
mu, o millet felâketi gözlemelidir.” (H. Şerîf, Buhârî)</p>

<p class=NoteLevel1>&nbsp;</p>

<p><b>26 EYLÜL 2007</b></p>

<p><b>PEYGAMBER (S.A.V.)’İN EMÎN OLUŞU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) en emîn, en âdil ve en doğru bir peygamberdi. Öylesine emin ve doğru
idi ki, bunu düşmânları bile kabûl edip itiraf etmişlerdir. Henüz kendisine
peygamberlik gelmeden önce bile (el-Emîn) deniyordu. İbn-i İshak, “Allâh (c.c.)
onda bütün güzel ahlâk ve hasletleri topladığı için kendisine emîn
denilmiştir.” dedi. Allâh (c.c.): “Orada kendisine itaat olunandır. Bir
emîndir.” buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birçok
müfessir, bu âyette kastedilen, Hazreti Muhammed (s.a.v.)’dir, dediler. Kureyş,
Kâ’be’nin inşaasında Hacer-i Esved’i kim koyacağı husûsunda anlaşmazlığa
düşünce, aralarında bilahâre ilk defâ kim gelirse onu hakem kılacaklarına karar
verdiler. Derken, Peygamberimiz (s.a.v.) çıkageldi. Bu, henüz kendisine
peygamberlik gelmeden önce idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dediler
ki: - Bu Muhammed (s.a.v.)’dir. Bu, kendisine son derece güvenilen bir zattır.
(Yani Emîn’dir.) O (s.a.v.)’in hakem olmasına hepimiz yürekten râzıyız.
Hakemliğini kabûl ediyoruz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Er-Rabi
b. Huşeym’den: “İslâmiyetten önce, cahiliyet devrinde (insanlar) Resûlullâh
(s.a.v.)’in hakemliğine başvururlardı.” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.) buyurmuştur: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Vallâhi
ben gökte de Emînim, yerde de.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Alî
(k.v.)’den nakledilmiştir: “Ebû Cehil, Peygamberimiz (s.a.v.)’e dedi ki: - Biz
seni yalanlamıyoruz, biz sana gelen kitabı yalanlıyoruz. Bunun üzerine Allâh
(c.c.): “Şüphesiz onlar, seni yalanlamıyorlar.” meâlindeki âyeti inzâl
buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ahnes
b. Şerik, Bedir günü Ebû Cehil ile karşılaştı ve ona sordu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey Hakem’in babası burada sözümüzü duyacak kimse yok, bir sen bir de ben varım.
Söyle bakalım Muhammed (s.a.v.) sadık (doğru bir kimse) midir, yoksa yalancı
mıdır?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Allâh’a yemîn ederim ki Muhammed (s.a.v) doğru ve pek emîn bir zattır! O
hayatında katiyyen yalan söylememiştir.</p>

<p><b>(Kadı
‘Iyaz (rh.a.), Şifâ-i Şerîf, 133-135.s.)</b></p>

<p><b>&nbsp;</b></p>

<p><b>&nbsp;</b></p>

<p><b>27 EYLÜL 2007</b></p>

<p><b>ORUCUN MA‘NEVÎ MAKSADI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Herşeyden
önce orucun ma‘nevî maksadı, takva, kalbin temizliği ve saflığıdır. Allâh
(c.c.) buyuruyor: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
iman edenler! Oruç size farz oldu. Nasıl ki sizden evvelkilere de farz
olunmuştu. (Tâ ki günahlardan) sakınasınız.” (Bakara s. 183)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Takva,
kalbin öyle bir keyfiyetidir ki, bu keyfiyet hasıl olduktan sonra kalb
günahlardan temizlenmiş, saf ve parlak bir hale gelmiş olur. Hayır işlemek için
hazırlanır. İyilik tarafına büyük temayül gösterir. İşte oruçtan asıl maksad,
insan kalbinde, böyle bir keyfiyeti husule getirmektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Orucun
bir hususîyeti de emirlerin, zenginlerin, karnı tok olanların hallerini,
çektikleri külfet ve meşakkatleri anlamaları, aç ve perişan kardeşlerinin
hallerini bilmeleri içindir. Bilip anlayınca, birkaç lokma ile bu fakir ve
yoksul kardeşlerin ızdırablarını gidermek hissiyle mütehassıs olacakları
tabiidir. Kendisi açlık çekmemiş, susuzluk görmemiş olan, aç ve susuzun halini
nasıl anlayabilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsanın
dimağ ve ruhunun temizliği, saflığı için en münasip çare, midenin bir müddet
için boş kalmasıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
hakikati de göz önünde bulundurmak lazımdır ki açlık vücudumuzun kızgın ve
şehvani hislerini mümkün mertebe azaltır. Bir müddet yemek, içmekten azad
kalmakla midemiz dinlenir, fikrimiz, dimağımız, midemizin yükünden kurtulmuş
olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bütün
ibadetler arasında orucun takvaya müstenid olmasının sebebi, bu orucun haddi
zatında gizli ve sessiz bir ibadet olmasıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oruç
sabır demektir. Cenâb-ı Hakk orucun azametini belirtmek için “mükâfatı bana
aittir” buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Oruç
benim içindir, mükâfatını ben vereceğim.” (Buharî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Orucun
meşakkat ve külfetine tahammül etmenin bir nevi' sabır olduğu ma‘lumdur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
sûretle oruç o a'mâl-i hasenedendir ki Cenâb-ı Hakk bunun mükâfatı olarak
kullarının hatalarını affeder, günahlarını bağışlar, onlara büyük ecirler va‘d
eder.</p>

<p><b>(Seyyid Süleyman Nedvi, </b></p>

<p><b>Asrı Saadet Peygamber (s.a.v.)'in Tebliğat ve Talimatı, </b></p>

<p><b>Terc. Ali Genceli, 4,c.,1293-1300.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>28 EYLÜL 2007</b></p>

<p><b>ZEKÂT GÖNÜL FERAHLIĞI İLE VERİLMELİDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“İnfaklarının
kabul edilmesine mâni olan (başka birşey değil), sırf Allâh’ı ve Resûlünü inkâr
edip, nâmaza üşene üşene gelmeleridir. Onlar, ancak isteksiz olarak infakta
bulunurlar.” (Tevbe s. 54) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âyet-i
kerimedeki “Onlar, ancak isteksiz olarak infakta bulunurlar...” buyruğunun
ma‘nası, “Onlar, Allâh’a itaat maksadıyla infak etmeyip, aksine zahirî bir
menfaat gözettikleri için infâkta bulunurlar.” şeklindedir. Bu böyledir, zira
onlar, infâkı, boşa yapılmış bir harcama ve bir ziyan addederler ki, bu da,
zekât verirken ya da Allâh yolunda bir harcamada bulunulurken, nefsin hoşnut
olması gerektiğini gösterir. Zira Allâhü Te‘âlâ, münafıkları, infâki gönülden
istemeyip kerih görmelerinden dolayı kınamıştır. Bu Hz. Peygamber (s.a.v.)’in
“mallarınızın zekâtını, gönülleriniz hoşnut olarak veriniz” hadisinin ifade
ettiği husustur. Binâenaleyh bir kimse, zekâtını, hoş karşılamayarak, istemeye
İstemeye verirse, bu küfür ve nifak alâmetlerinden olmuş olur. Musannif (Râzî),
sözünü şöyle sürdürmektedir; “Bu bahislerin neticesi, tâatların özünün, onları
sırf kulluk maksadıyla yapmak ve taâtta tam inkıyâd içinde bulunmak olduğuna
delâlet eder. Binâenaleyh, şayet kişi bu tâatlarını bu maksatla yapmazsa, onda
herhangi bir fayda olmaz; aksine çoğu kez bu, yapan üzerine bir yük olmuş
olur.      </p>

<p><b>(Fahruddîn Er-Râzî, Tefsîr-i Kebîr, 12.c., 22.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Onların
malında ihtiyacını arz eden ve arz edemeyen yoksullar için bir hak vardır.” (Zâriyat s. 19) âyetine göre zekât, zenginin malında
fakirin hakkıdır. Bu hak çıkarılmak zorundadır. Zekâtı verilmeyerek fakirin
hakkı kalan mal, o maldan yiyenleri ma‘nen zehirleyen bir şeydir. Allâh (c.c.):“Mü'minlerin mallarından, kendilerini temizleyen, mallarına bereket veren
zekâtı al.” (Tevbe s. 103) buyurmaktadır.
Peygamberimiz (s.a.v.) de: “Zekât vererek mallarınızı kale içine alınız.”
buyurmuştur.</p>

<p><b>&nbsp;</b></p>

<p><b>&nbsp;</b></p>

<p><b>29 EYLÜL 2007</b></p>

<p><b>SİHİR, İNSAN ÖLDÜRMEYE DENK                  BÜYÜK BİR ZULÜMDÜR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tefsîr-i
Hâzin’de beyân olunduğu veçhile Resûl-i Ekrem (s.a.v.)’den Ebû Hüreyre
(r.a.)’in rivayet ettiği Hadîs-i şerîftde Resûlullâh (s.a.v.) Efendimiz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Helâk edici yedi şeyden şiddetle sakının!” buyurduğunda Ashab-ı Kiram (r.a.e.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
O yedi şey nedir Yâ Resûlallah?” diye sual etmeleriyle Resûl-i Ekrem (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Allâhü Te‘âlâ’ya şirk, sihir, haksız yere cana kıymak, yetimin malını yemek,
zina etmek, harbde cepheden kaçmak, iffet sahibi bir kadına zina iftirasında
bulunmakdır.” buyurmuşlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
Hadîs-i şerifin beyânı veçhile sihir, insan öldürmeye denk büyük bir zulümdür.</p>

<p><b>(Hz. M. Sâmî Ramazânoğlu (k.s.), </b></p>

<p><b>Bakara Sûresi Tefsiri, 165.s.)</b></p>

<p><b>&nbsp;</b></p>

<p><b>SİHİR İLE İLGİLİ HADÎS-İ ŞERÎFLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
her sabah acve hurmasından yedi tane yerse o gün geceye kadar ona ne zehir ne
de sihir zarar verir.” (H. Şerîf, Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
(sihir maksadıyla) bir düğüm vurur sonra da onu üflerse sihir yapmış olur. Kim
sihir yaparsa şirke düşer. Kim birşey asarsa, o astığı şeye havale edilir.” (H. Şerîf, Nesâî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
bir arrâfa (kâhine) gelir, birşeyler sorar ve söylediklerine de (inanıp) onu
tasdik ederse, kırk gün namazı kabul edilmez.” (H.
Şerîf, Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
yıldızlarla ilgili bir ilim iktibas etmişse sihirden bir şube iktibas etmiş
demektir. (Yıldız ilmi) arttıkça (sihir ilmi de) artar.” (H. Şerîf, Ebu Dâvud)</p>

<p class=MsoNormal>&nbsp;</p>

<p class=MsoNormal>&nbsp;</p>

<p><b>30 EYLÜL 2007</b></p>

<p><b>MÜSLÜMAN KANAAT SAHİBİ OLMALI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
b. Ubeyd'den: Ömer b. Hattab (r.a.), Ahnef (r.a.)'in üzerinde bir gömlek gördü:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Bunu kaça aldın?” diye sordu. Ahnef (r.a.) de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Oniki dirheme.” diye cevap verince, Ömer (r.a.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Yazıklar olsun! Altı dirhemlik alsaydın da altı dirhemi de Allâh rızası için
harcasaydın, daha iyi değil miydi?” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hasanü’l-Basrî'den:Hz. Ömer (r.a.), Ebû Mûsâ el-Eş‘arî'ye şöyle bir ferman yazdı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Dünyada
hissene düşene razı ol. Allâhü Te‘âlâ kullarını servet bakımından birbirinden
farklı yaratmıştır. Herkesi verdiği nimetlerle imtihan eder. Zenginlere,
bakalım şükrünü nasıl eda edecek diye verir. Biliyorsun ki, verilen nimetler
sebebiyle Allâh'a şükür, onların emredilen yerlere harcanması ile mümkündür.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Ca'fer'den: Hz. Ali (r.a.) biraz kuru hurma yedi, üzerine su içti, karnına
vurarak:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Kim karnını tıka basa doldurursa, Allâh (c.c.) onu kendinden uzaklaştırır.”
dedi ve sonra da şu beyti okudu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eğer,
verirsen her istediğini</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Midene
ve şehvetine</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Atarlar
seni en büyük tehlikelere!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şabî
anlatıyor: Hz. Ali (r.a.) şöyle dedi: (Hz. Ali (r.a.)’in bu sözü ya çok fakir
ve bunun üzüntüsünü çeken birine ya da çok cimri ve haris birine söylediğini
unutmamalı.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ey âdem oğlu! Bugünü geçir de yarını düşünme. Eğer yarına sağ çıkar da
yaşarsan, rızkın gelir. Bilmiş ol ki, günlük yiyeceğinden fazlasını
kazanıyorsan, onu başkası için biriktirmiş oluyorsun. Çünkü yarın yaşayıp
yaşamayacağın belli değildir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa'd
(r.a.), oğluna:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Oğlum! Zenginlik istediğin zaman, onunla beraber kanaat da iste. Çünkü kanaati
olmayanı servet zengin edemez.”</p>

<p><b>(M. Yusuf Kandehlevi,</b></p>

<p><b>Hadislerle Müslümanlık, 3.c., 1254.s.)</b></p>

<p><b>1 EKİM 2007</b></p>

<p><b>ŞÜKÜR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ, Kur’an-ı Kerim’de; “Siz Beni anın, Ben de sizi anayım. Bir de Bana
şükredin, nankörlük etmeyin.” (Bakara s. 152)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Eğer
şükreder, iman ederseniz, Allâh sizi niye azaba uğratsın.” (Nisa s. 147) “Biz şükredenleri mükâfatlandıracağız.”
(ÂI-i İmran s. 145)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Andolsun
şükrederseniz elbette sizi(n nimetinizi) artırırım. Andolsun, nankörlük
ederseniz hiç şübhesiz benim azabım cidden çetindir.” (İbrahim
s. 7) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şükür,
Allâh'ın verdiği nimete sevinmek, o nîmet ile Allâh'a yaklaşabilmek, civarına
inme ve O'nun cemâlini seyretmek sevgisi olmaktır. Bunun nişanı, dünyalıktan,
âhiretine yardımı dokunan ve ancak âhiret için azık edindiği kısmı ile
sevinmek, bunun aksine, kendini Allâh'tan alıkoyacak her ni‘mete üzülmektir.
Şiblî: “Şükür, nimeti değil, nimeti vereni görmektir.” demiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şükrün
aslı, nimeti vereni bilmekten meydâna gelen sevincin gereğiyle amel etmektir.
Bu amel, kalb, dil ve a‘za ile olur. Kalb ile, iyiliğe niyet etmek ve bu niyeti
herkesden gizlemektir. A‘za ile şükür, Allâh'ın verdiği nimetleri yerinde ve
O'na itaatte kullanıp isyandan kaçınmaktır. Meselâ gözün şükrü, müslüman
kardeşinde gördüğü kusurları örtmek; kulakların şükrü, duyduğu ayıbları
duymamazlıktan gelmektir. Dil ile şükre gelince; Allâh'tan razı olduğunu ifade
etmesidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şükür
itaat, şikâyet ise mâsiyettir. İnsana yakışan, şayet uğradığı musibete
dayanamıyorsa, Allâh'tan olan şikâyeti, yine Allâh'a olmasıdır. Çünkü derdi
veren O olduğu gibi, dermanı da yine O verir. Aynı zamanda kulun Mevlâsına
zillet göstermesi izzettir, başkasına şikâyeti ise zillettir.</p>

<p><b>(İmâm-ı Gazâli (rh.a.), </b></p>

<p><b>İhyâ-u Ulumi’d-dîn, 4.c., 152-161.s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>2 EKİM 2007</b></p>

<p><b>VELÎLER HAKKINDA</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Velînin
ma‘nâsı iki vecih üzeredir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Bir maslahat-i dîniye için kendisine tasarruf ve velayet sabit olan kimse,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Bi'l-kuvve velâyet tasarrufu olmayan, velâyet tasarrufundan hâsıl olan
tasarrufa sahip kimse...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eğer
denilse ki: Velâyet tasarrufu olmayan kimse nasıl velî olabilir? Biz cevâben
deriz ki: “Allâh (c.c.) onu bütün umura salahiyetli kılmıştır” ma‘nasında velî
olması caizdir. İşte bu velî, bilfiil velîdir. O ancak Hak ile duyar, Hak ile
görür, Hak ile konuşur. Kendisi Allâhü Te‘âlânın “Mahbubiyet Âleminde”dir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
Kudsî'de buna işaret edilerek buyuruluyor ki: “Ben o kulumun kulağı ve gözü
olurum…”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Böyle
bir velînin halka mürebbi (terbiye edici) olması uygun değildir. Çünkü o,
Hakk'ın kabzesinde, ihtiyarı elinden alınmış bir kimsedir, ihtiyarı elinden
alınan kimsenin halka mürebbi olması elverişli değildir. Zira başkasında
tasarruf edebilmek için, önce kendi nefsinde velâyet-i tasarruf ister. Bu velî
ise kendi nefsinde meczub olup kalmıştır. Ve böylece başkası hakkında tasarruf
edebilme imkânı elinden alınmış oluyor. Şeriat örfünde de böyledir;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hakk'ın
kabzesinde olan meczub, çocuk mesâbesindedir. Yani o, sevgililer sevgilisinin
rahle-i terbiyesindedir; rübubiyet kereminin sütünü emmektedir. Allâhü Te‘âlâ
buyuruyor ki: “Onlar çocukturlar. Onları irâdemizin terbiye kucağında el altına
aldık. Bizim kerem sütümüzle beslenmektedir.” Sâlik olan velîye gelince, onun
halka mürebbi olması elverir. Çünkü o, kendisine velâyet hakkı tanınan ergin
kişi mesâbesindedir. Kendi nefsi üzerine velâyeti vardır. Şeriat örfünde de bu
böyledir. Şeriat örfünde câiz olunca, hakikat örfünde de câizdir. Şeriatle
hakikati birbirinden ayırmak küfür ve zındıklıktır.</p>

<p><b>(İmam-ı Azam (r.a.), Kelime-i Tevhid Kal‘ası, 45-46.s.)</b></p>

<p><b>&nbsp;</b></p>

<p><b>&nbsp;</b></p>

<p><b>3 EKİM 2007</b></p>

<p><b>ASHÂB (R.A.)’ÜN (S.A.V.) EFENDİMİZE BAĞLIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Reci
seriyyesinden sonra, müşrikler esir aldıkları, Hubeyb (r.a.)'i, dar ağacına
yükseltip bağladılar. Yönünü Medine'ye çevirdiler. Ona “İslâmiyetten dön, seni
serbest bırakalım!” dediler. Hubeyb (r.a.) “Hayır! Vallahi dönmem! Hattâ,
dünyâda olanların bütünü benim olsa bana verilse, yine İslâmiyetten dönmek
istemem!” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müşrikler
“Sen, şimdi senin yerine Muhammed (s.a.v.)'in öldürülmesini, senin de, evinde
sağ sâlim oturup yaşamanı isterdin tabî ki!” dediler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hubeyb
(r.a.) “Ben, evimde sağ salim oturup da, Muhammed (s.a.v.)'in ayağına bir
dikenin batmasını bile istemem!” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bundan
sonra Hubeyb (r.a.) “Allâhım! Şuracıkta, düşman yüzünden başka yüz görmüyorum!
Allâhım! Buralarda, selâmımı Resûlüne ulaştıracak bir kimseler yok! Bari, O'na
selâmımı, Sen ulaştır! Allâhım!   Sen,  bize,  Resûlünün  risâletini  tebliğ 
ettin.  Bize  yapılanı  da,  O Resûlüne, sabahleyin tebliğ et, eriştir!”
diyerek duâ etti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cebrâîl
(a.s.) gelip Peygamberimiz (s.a.v.)’e bunu haber verdi. Peygamberimiz (s.a.v.):“Ve aleyhisselâm! Onun üzerine de, selâm olsun!” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yanında
bulunan sahâbîleri (r.a.e.): “Ey Allâh'ın Peygamberi! Bu selâmı, kimin selâmına
karşılık verdiniz?” diye sordular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kardeşiniz
Hubeyb'in selâmına karşılık!” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kureyş
müşrikleri, Hubeyb (r.a.)'in yüzünü kasden Medine'ye doğru çevirdikleri zaman,
Hubeyb (r.a.) “Allâhım! Eğer, ben, Senin katında hayırlı bir kul isem, yüzümü,
kıblene çevir!” diyerek duâ etmişti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yüce
Allâh, Hubeyb (r.a.)'in duâsını kabûl buyurarak, yüzünü böylece, Kâ‘be'ye doğru
çevirdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müşriklerden
hiç kimse, onun yüzünü, Kâ‘be'den başka tarafa çeviremediler. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.), Hubeyb (r.a.)'in asılacağı sırada, iki rek‘at namaz kılmasını yerinde
ve güzel bulmuş, kendisine (şehîdlerin ulusu) diye isim vermiş “O, benim
cennette komşumdur!” buyurmuştur.</p>

<p><b>(M. Âsım Köksal (rh.a.), İslâm Târihi, 11.c., 15.s.)</b></p>

<p><b>&nbsp;</b></p>

<p><b>&nbsp;</b></p>

<p><b>4 EKİM 2007</b></p>

<p><b>ŞER’Î VE TASAVVUFÎ İLİMLERDE İCÂZET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İcâzet,
zahirî din ilimlerinde veyâ tasavvuf-tarikat sahasında olur. Bir kimsenin
gerçekten din âlimi yahut tarikat şeyhi olabilmesi için elinde geçerli ve
hakikî icazetname bulunması îcâb eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tarikatlarda
da bir kimseye şeyhlik yâhut halîfelik ancak icâzetle verilir. Medrese
ilimlerinde icazet ya bütün ilimler, yâhut sadece bâzı ilimler için
verilebildiği gibi birtakım üstadlar tek mevzuda, meselâ sadece hadîs
okutabilmek veyâ muayyen bir kitabı okutabilmek mevzuunda icazetname
vermişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bilindiği
gibi İslâmî ilimler ve faaliyetler iki ana bölüme ayrılır: Zahirî ilimler ki
bunlar medreselerde din uleması, fakihler, müderrisler tarafından talebe-î
ulûma okutulur. İkincisi: Ahlaka, tasavvufa, nefislerin tezkiyesine, Şeriatın
bâtın tarafına ait ilimler ki bunlar sûfî tarikleri tarafından tekkelerde,
zaviyelerde müridlere ve dervişlere şeyhler, mürşidler tarafından öğretilir.
Birinci ilimlerde söz, ikinci ilimlerde hal (tavır, hareket, yaşayış) esastır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Her
iki ilim dalı da kaynağını Resûlullâh (s.a.v.) Efendimizden alırlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ehl-i
sünnet İslâmlığının bozulmadan, saflığı bulandırılmadan, bid'atlerle
karıştırılmadan devâm edebilmesi için şer'i ve tasavvufî (zahirî ve bâtınî)
ilimlerin mutlaka ve mutlaka icazetli ulema ve meşayih (din âlimleri ve
şeyhler) tarafından ümmete öğretilmesi gereklidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamber (s.a.v.)’den bu yana icazetli âlimler İslâmiyeti iki yolla kendilerinden
sonraki nesillere ulaştırmışlardır: 1- Talebe yetiştirerek, kendileri gibi
icazetli âlimler bırakarak. 2- Kitap yazarak. Tarikat büyükleri de yerlerine
geçecek şeyhler, halîfeler yetiştirdikleri gibi, İslâmî eserler de
vermişlerdir. Bu sûretle, yâni icazet silsilesiyle İslâmiyette bir kopukluk,
herhangi bir sapma olmaksızın, yegâne hak din dünyâya indirildiği zamândan
günümüze kadar ilk sâfiyetiyle devâm etmektedir. Bu mukaddes emanetin bekçileri
icazetli ulema ve meşayihtir.</p>

<p><b>(İmâm Zehebî (rh.a.), </b></p>

<p><b>Büyük Günâhlar Ekbölüm, 273-275.s.)</b></p>

<p>&nbsp;</p>

<p><b>5 EKİM 2007</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>HZ. PEYGAMBER (S.A.V.)'İN</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>ÇOK BÜYÜK CÖMERTLİĞİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamber (s.a.v.) Efendimiz, son derece cömert ve mükrim (ikram sahibi) idi.
Hiçbir dilenciye “yok” demezdi. Eğer yanlarında verilecek birşey bulunmazsa, ya
ashabından ödünç alarak verir yâhut yarın gel, gibi birşey söylerdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hüneyn
savaşında ganimet mallarından bir vadide toplanmış olan develer için, Safvan
ibn-i Umeyye: “Ne iyi develer!” demekle, Peygamberimiz (s.a.v.): “Öyle ise,
onlar senin olsun.” deyip bu deveyi Safvan'a bağışlamıştı. Safvan bu ikramı
görünce: Bu kadar cömertlik ancak Peygamberde bulunur.” diyerek hemen Müslüman
olmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hayatları
boyunca, Arap yarımadası fethedildi. Medine'ye her taraftan ganimet malları
gelmeye başladı. Hükümdarlar tarafından kıymetli hediyeler gönderildi. Dünya
olanca varlığı ile O'na yüz gösterdi. Fakat O Yüce Peygamber (s.a.v.) bunların
hiç birine önem vermezdi. Bütün bunları, fakirlere, gazilere, Müslümanların
yükselmelerine harcadı. Birgün kendine bir kese altın gelmişti. Onu ashabına
dağıtmıştı. Saadet evinde yalnız altı altın kalmıştı. Gece uyumadı, kalkıp
bunları da dağıttı. “Şimdi rahat ettim” buyurdu. </p>

<p><b>(Ömer Nasûhî Bilmen, Büyük İslâm ilmihali, 533.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamberimiz (s.a.v.) şöyle buyurdular. “Ey Ebû Zer, Uhud dağı kadar altınım
olsa üç gün sonraya bir tanesinin bile kalmasını arzu etmem. Ancak her hangi
bir borcu ödeyecek kadar yanımda kalabilir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Her
şey vakti zamanında yapılmalıdır. Yine O (s.a.v.): “Sadakaların en iyisi
kendinizin vereceği sadakadır…” “Ey Adem oğlu! Senin kendinin vermen senin için
iyidir. Toplayıp bıraktığında senin için hayır yoktur.” buyurmuşlardır. (S.Müslim)</p>

<p><b>(S. Nedvi, Ashab-ı Kiram, 5.c.)</b></p>

<p><b>6 EKİM 2007</b></p>

<p><b>KADİR GECESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ramazanın
son onundaki geceleri ihya etmek (ibadetle geçirmek) menduptur. Hz. Âişe
(r.a.)'dan bildirildiğine göre, Resûl-i Ekrem (s.a.v.) Efendimiz, Ramazan’ın
son on günü girince, geceyi ihyâ ederlerdi ve çoluk-çocuğunu kaldırarak ibadet
ederlerdi. Maksat Kadir gecesini ihyâdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kadir
gecesini Ramazan’ın son onunda arayınız.” Hadîs-i şerifi, hakkında ihtilâf
edilmeyen kuvvetli bir hadîstir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“O
mübarek gecedeki amel, içinde Kadir gecesi bulunmayan bin aydaki amelden
hayırlıdır.” (Kadir s. 3)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerifte:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kadir
gecesinde, sevabına inanarak ve umarak namaz kılanın (ihya edenin) günahlarının
geçeni ve geleceği bağışlanır.” buyurulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadir
gecesinin, ömür boyunca işlenmiş günahları örtücü olduğunu, müellif
anlatmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma‘lûmdur
ki, Kadir gecesi, şeref gecesi demektir. Ha-dîs-i şeriflerin verdiği haberlere
göre, Kadir gecesi, Ramazan’ın son on gecelerinde gizlidir. Gecelerini ihyaya
gayret sarf etmek için gizli tutulmuştur. İtikâfa girerek onu Ramazan’ın son on
gününde aramak gerekir. Nevevî'nin beyânına göre, en ümitlisi, o on gecenin
teklerinde aramaktır. Peygamberimiz (s.a.v.) Efendimiz, İbn-i Abbâs (r.a.)'nın
ve Sahâbe (r.a.e.)’nin bir kısmının kavillerine göre, Ramazan’ın yirmi yedinci
gecesi olduğuna işaret etmiştir.</p>

<p><b>(Mehmet Zihni Efendi, Nimet-i İslâm, 353-355.s.)</b></p>

<p>••••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Saîd (r.a.)’den: Resûlullâh (s.a.v.) buyurdular ki: “Kadir gecesi bana (bugün
rüyamda) gösterildi, (şu anda hangisi olduğunu unuttum). O gecenin sabahında
kendimi su ve toprak içinde secde eder buldum.” derken hava bozdu, yağmur
başladı. Zaten mescid çardak şeklindeydi (üstü dallarla örtülü idi). Resûlullâh
(s.a.v.)'in burnu (alnı) üzerinde ve burun yumuşaklarında su ve toprak
bulaşığını gördüm. O gün Ramazan’ın yirmi birinci sabahıydı. (Buhârî)</p>

<p><b>7 EKİM 2007</b></p>

<p><b>KADİR GECESİ VE FAZÎLETLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Gerçek, biz onu
Kadir gecesinde indirdik, Kadir gecesinin (o büyük fazl u şerefini) sana
bildiren nedir? Kadir gecesi, bin aydan hayırlıdır. o gece melekler ve rûh,
Rablerinin izniyle, her bir iş için iner de iner. O (gece) tan yeri ağarıncaya
kadar bir selâmdır.” (Kadir sûresi) Peygamberimiz (s.a.v.) buyuruyor: “Kadir
gecesini sıdk ve yakîn ile ihyâ’ eden mü’min-i kâmilin günâh-ı sağîrleri (küçük
günâhları) mağfûr olur (affedilir).” (Câmi‘u’s-Sağîr)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadir
gecesi, Ramazân ayında ve bu ayın da büyük bir ihtimalle son on günü içindedir.
Kur’ân-ı kerîm, âyetler hâlinde inzâl olmağa bu gecede başlamıştır. Kadir
gecesi, içinde Kadir gecesi bulunmayan bin aydan daha hayırlıdır. “Kadir
gecesini Ramazân’ın son on (gününün) tekinde arayın.” (Tirmizî)
diye buyrulmuştur. Müslümanlar olarak bu geceyi ibâdetle, tâatle ihyâ
etmeli, kusûr ve günâhlarımızdan dolayı tövbe ve istiğfâr etmeliyiz. Yine
terâvihten sonra iki rek’ât nâfile namâz kılmalı, Kur’ân-ı kerîm tilâvet
etmeli, Peygamber (s.a.v.) Efendimize bol bol salât ü selâm getirmeliyiz. Ana,
baba, akraba ve dîn kardeşlerimizin de hukûkuna bu gecede riâyet etmeliyiz.
Kötü fiillerden son derece kaçınmalıyız. Kadir kelimesinin lûgat ma’nâsı, güç
getirmek, hüküm ve kazâ, şeref ve azâmet, tazyîk demektir. Bu ma’nâlara göre müfessirler
Kadir gecesini, şu vecihlerle tefsîr etmişlerdir. 1- Takdîr-i ilâhîde
hükmolunmuş işlerin ayırd edildiği mübârek gece demektir. 2- Azâmet ve şeref
demektir. 3- Tazyîk ma‘nâsınadır ki, tazyîk gecesi demek olur. Çünkü o gece
inen meleklere yeryüzü dar gelir denilmiştir. İşte Kadir gecesinde şu her üç
ma‘nâ mevcûddur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yeryüzüne
nûr saçan, âlemi zulmetten nûra garkeden ve insanlığa ebedî saâdeti bahşeyleyen
Kur’ân-ı ‘azîmû’ş-şân bu mübârek gecede nâzil olmuştur. Kadir gecesi bütün sene
içerisinde gizli olup en ziyâde Ramazân ayının yirmi yedinci gecesi olmak
gâlibdir. O gece amel, ibâdet ve mücâdele sûretiyle erişilecek hayır ve sevâb,
onsuz bin ayda kazanılacak hayır ve sevâbdan çok daha ziyâde hayırlıdır.</p>

<p><b>(Ömer Nasûhî Bilmen (rh.a.), B. İslâm İlmihâli, 531. s.)</b></p>

<p><b>&nbsp;</b></p>

<p><b>&nbsp;</b></p>

<p><b>8 EKİM 2007</b></p>

<p><b>ZEKÂT VE ÖNEMİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Halik
ile mahlûk arasında bir bağ olan, yalnız Halik ile mahlûk arasındaki hususlara
teallûk eden, cemiyet nizamı için en büyük fâideyi hâiz bulunan, namâzdan sonra
İslâmî ibâdetlerin en mühimmi ve ikinci rüknü, zekâttır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zekât,
insanlar arasında dert ortaklığının ve birbirine yardımın ismidir. Bunun en
mühim faidesi cemiyet nizamının ayakta tutunması için mâlî sermayeyi te‘min
etmektir. Zekâtın ikinci ismi sadakadır. Bu ıtlakın sebebi her çeşit malî,
cismanî, yardım ve iyiliktir. Ancak fıkıh ıstılahında zekât, yalnız malî
yardıma denir ki bu, her müslümana, mâlî kudreti muayyen bir miktarı bulunca
vacib olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İslâm
tâliminde, Resûl-i Ekrem (s.a.v.)’in sahife-i vahyinde zekât farizası namâzla
birlikte bütün farizalardan daha mühim olarak zikredilmiştir. Bu iki farizanın
birbirinin lâzım ve melzumu olmaları, birbirine bağlı bulunmaları şu hakikati
ortaya çıkartmaktadır ki İslâmda Hukukullahın yanı başında hukuk-ı ibad (kul
hakkı) dahi aynı ölçüdedir. Kur'an-ı Kerim'in neresinde namâzdan bahsedilmişse
akabinde zekât da beyan edilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hicretin
9’uncu senesinde Resûl-i Ekrem (s.a.v.), Hazret-i Muaz (r.a.)’i İslâm
da‘vetcisi tâyin ederek Yemen'e gönderdikleri zaman, islâm dîninin ferâizini şu
sûretle tertib etmişlerdi: &quot;İlk önce tevhide da‘vet edilecek, bu
anlaşıldıktan sonra her gün beş vakit namâz farizasının edası üzerinde
durulacak, bu da anlaşıldıktan sonra servet sahiplerinin fakirlere birşey
vermek üzere Hakk Te‘âlânın onların malları üzerinde zekâtı farz kıldığı bildirilecekti.&quot;(Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hulâsa
zekât, yahut başka tâbirle gariblerin hâline çare bulmak, fakirlere el uzatmak,
yolculara yardım etmek, yetimlerin halini sormak, dul kadınlara muavenet, köle
ve esirlere yardım eli uzatmak, namâzdan sonra İslâm ibâdetlerinin ikinci rüknü
olduğunu, bu farîzanın niçin her şeyden ehemmiyyetli bulunduğunu da
&quot;Dinler Tarihi&quot; kitablarında görürüz.</p>

<p><b>(Seyyid Süleyman Nedvi, </b></p>

<p><b>Asrı Saadet Peygamber (s.a.v.)'in Tebliğat ve Talimatı, Terc. Ali
Genceli, 3.c.,1071-1177,s.)</b></p>

<p class=NoteLevel1>&nbsp;</p>

<p class=NoteLevel1>&nbsp;</p>

<p><b>9 EKİM 2007</b></p>

<p><b>HZ. PEYGAMBER (S.A.V.)'İN</b></p>

<p><b>VA'DİNDE SADAKÂTİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hudeybiye
muâhedesi gereğince; Kureyşlilerden, velisinin izni ve haberi olmaksızın
Peygamberimiz (s.a.v.)'in yanına gelecek kimseler, Kureyşîlere geri
çevrilecekti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Daha
muahede imza edilmeden, Kureyş temsilcisi Süheyl bin Amr'in oğlu Ebû Cendel
(r.a.), ayakları bukağılı seke seke geldi. Ebû Cendel (r.a.) müslüman olmuştu
ve bu cihetle de habs olunmuştu. Bu sırada Mekke'deki habsinden kaçmış ve türlü
müşkilât ile gelip nihayet kendisini müslümanlar arasına atmıştı. Bunun üzerine
Süheyl:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-İşte
Yâ Muhammed (s.a.v.)! Sana karşı imza edeceğim musâlahanâmenin birinci
maddesine tevfîkan bunu bana geri vermelisin!” dedi. Nebî (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Biz
musâlahanâmeyi henüz imzâ etmedik bile!” buyurdular, Süheyl:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Şu
halde vallahî ben de seninle hiçbir madde üzerinde sulh olmam!” dedi. Nebî
(s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Haydi
bunu bana bağışlayıp imzâ et!” buyurdu, Süheyl:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Ben
bunu sana bırakmayı asla tecvîz edemem.” diye reddetti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
sırada Ebû Cendel (r.a.) babasının inadından ye'se düşerek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Ey
Cemâati müslimîn! Müslüman olarak geldiğim halde şimdi ben müşriklere mi iâde
olunuyorum? Benim uğradığım şu felâketi görmüyor musunuz?” diye haykırdı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hakîkaten
Ebû Cendel (r.a.), Allâh (c.c.) yolunda Kureyş'in en şiddetli işkencesine
uğramıştı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
İshâk (rh.a.) şunu ziyâde etmiştir: Resûlullâh (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Yâ
Ebâ Cendel, sabret! Allâh'dan ümîtvâr ol! Biz Müslümanlar mağdur ve mağlûb
olmayız. Allâhü Te‘âlâ yakında sana da halâs yolu bahş edecektir!” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. M. Sâmî Ramazânoğlu (k.s),</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Hz. Osman ve Alî (r.a.), 36.s.)</b></p>

<p><b>10 EKİM 2007</b></p>

<p><b>AREFE GÜNÜ DUÂSI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazreti
Peygamber (s.a.v.) Arefe günü en ziyâde şöyle derlerdi: “Lâ-ilâhe illa’llâhu
vahdehu lâ-şerîke lehu, lehu’lmülkü velehu’lhamdu bi-yedihi’l-hayr vehüve ‘alâ
külli şey’in kadîr.”</p>

<p><b>BAYRAMLARIN MENDÛBLARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Erken kalkmak</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Gusletmek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Misvâk kullanmak</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
Güzel koku sürünmek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5-
Giyilmesi mübâh olan elbisenin en güzelini giymek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;6-
Allâh (c.c.)’ün ni‘metlerine şükretmiş olmak için sevinçli ve neşeli görünmek
ve yüzük takınmak</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;7-
Ramazân bayramında câmiye çıkmadan önce tatlı bir şey yemek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;8-
Yenilen şeyin kuru hurma olması</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;9-
Yenilecek olanın adedinin tek olması</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;10-
Kurban bayramında kurban kesecek kimsenin kurban etinden yemek için yemeği
namazdan sonraya bırakması</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;11-
Namaza erkence davranıp sabah namazını mahâlle mescidinde kılarak bayram namazı
için namazgâha ve büyük câmiye gitmek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;12-
Namaza giderken acele etmeyip sükûnetle yürümek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;13-
Namaza giderken Ramazân bayramında gizli ve Kurban bayramında açıktan tekbîr
getirmek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;14-
Namazdan dönerken mümkünse başka yoldan gelmek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;15-
Mü’minlerle karşılaştığı zamân güler yüz göstermek</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;16-
Elinden geldiğince çokça sadaka vermek.</p>

<p><b>(Ni‘met-i İslâm, 510.s.)</b></p>

<p><b>HADÎS-İ ŞERİF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
b. Mâlik (r.a.), Resûlullâh (s.a.v.)’in şöyle buyurduğunu rivâyet etmiştir:“Allâhü Te‘âlâ arz ve semâlara konuşma izni verse onlar Ramazân orucunu
tutanları elbette cennetle müjdelerlerdi.”</p>

<p><b>(Abdülkâdir-i Geylânî (k.s.),</b></p>

<p><b>Üç Aylar ve Faziletleri, 101.s.)</b></p>

<p><b>11 EKİM 2007</b></p>

<p><b>ASR-I SAÂDETTE BAYRAMLAŞMA</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dinî
ve sosyal olmak üzere iki yönü bulunan Ramazan ve Kurban Bayramı kutlamaları
Asr-ı Saâdet’te musalla (namazgâh) adı verilen geniş bir alanda kadınların ve
genç kızların da katıldıkları bayram namazı ile başlardı. İlk defa bayram
namazı, musallada hicretin ikinci yılında kılındı. Kurban Bayramında Zilhicce
ayının onuncu günü kılınmıştır. Hz. Peygamber (s.a.v.) musallada kurbanını
keserdi. Bayramların kalabalıkla ve büyük bir coşku içinde kutlanmasını arzu
ederdi. Hatta kimseye zarar verme söz konusu olmadığı durumlarda silahlarla
folklor gösterilerine dahi izin verirdi. Mescid-i Nebevî’nin toprak zemini
üzerinde bir grup Habeşlinin oynadığı mızrak-kalkan oyunlarını hanımı Hz. Âişe
(r.a.) ile birlikte seyretmiştir. Ayrıca, kendisi seyretmemekle birlikte, Hz.
Aişe (r.a.)’nın yanında cariyelerin def çalıp oynamalarına izin vermiştir. Hz.
Peygamber (s.a.v.)’in Ramazan Bayramlarında namazgâha çıkmadan önce hurma yeme
âdeti bir sünnet telâkki edilmiş; bu anlayış, bayramlarda tatlı ikramı
geleneğini doğurmuştur. Tebrikleşme de vardı. İlk Müslümanların, muhtemelen,
Hz. Peygamber (s.a.v.)’in “Allahım! Muhammed’den, Muhammed ailesinden ve
Muhammed ümmetinden kabul et”! demesinden mülhem olarak “Allah bizden ve sizden
kabul etsin” duâsıyla tebrikleştikleri mervîdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamber (s.a.v.) zamanındaki eğlencelerden birisi de hayvan yarışları idi.
Burada söz konusu olan, birbirinin hayatına kastedecek veya yaralayacak şekilde
dövüştürülmesi caiz olmayan hayvanların yarıştırılmasıdır. Bu hayvanlar da at,
katır, deve gibi binek hayvanlarıdır. Hz. Peygamber (s.a.v.) bu yarışları
teşvik etmiştir. Yarışların mesafesi, idmansız atlar için yaklaşık 1600 m. uzunluğunda, Seniyyet’ül-Veda ile Benî Züreyk Mescidi arası; özel olarak yarışa hazırlanmış
atlar için ise, yaklaşık 10 km. uzunluğunda, Hafyâ ile Seniyyetü’l-Vedâ arası
idi. Bu yarışlar bizzat Hz. Peygamber (s.a.v.)’in öncülüğünde yapılıyor ve
yarışı kazananlar ödüllendiriliyordu.</p>

<p><b>(İbrahim Sarıçam,</b></p>

<p><b>Hz. Muhammed (s.a.v.) ve Evrensel Mesajı, 323.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>12 EKİM 2007</b></p>

<p><b>ALTI GÜN ORUCUNU TUTUYORMUYUZ?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Salla’llâhu
‘aleyhi vesellem Efendimizin bizlere olan emir ve vasiyetlerinden biri de
Ramazân orucundan sonra, Şevvâl ayında altı gün oruç tutmamız hakkındadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
altı günlük oruç onarım gibidir. Şöyle ki: Ramazân ayında farz olan oruçlar
sırasında, bizlerden çıkan hatâ ve kusûrların, terbiye ve edebimizdeki bozuk
yönlerin, farz ve sünnet namazlarındaki aksaklıkların, ya‘ni eksik veyâ fazla
rükû‘ ve secdelerin secde-i sehivle tashîh edilip noksanlığı doldurulduğu gibi,
altı günlük oruç da eksik ve bozuk ibâdetlerimizin doldurulmasına yarayan birer
ta’mîr ve telâfi aracıdır. “Her kim Ramazân orucunu tutar ve altı gün de
Şevvâl’den ilâve ederse, bütün seneyi oruçlu geçirmiş gibi olur.” (Müslim, Ebû Dâvud, Tirmizî, Nesâî, İbn-i Mâce)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ramazân
bayramından sonra altı gün oruç tutan bir kimse, bir seneyi oruç tutmuş gibi
olur. Kişi bir iyilikte bulunursa, kendisine bunun on katı verilir.”
buyurulmuştur. (İbn-i Mâce ve Nesâî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Taberânî’nin
rivâyetinde şu ziyâde vardır: Allâh Resûlü (s.a.v.) böyle deyince Ebû Eyyûb
(r.a.)’in (s.a.v.) Efendimize: “Ey Allâh’ın Resûlü! Tutulacak bir günlük oruç
on güne karşı mıdır?” sorusuna (s.a.v.) Efendimiz “Evet!” buyurmuşlardır. Hâfız
Münzirî, Taberânî’nin râvîlerinin sahîh olduğunu kaydetmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(İmâm-ı Şa’rânî (r.h.), El-Uhûdü’l- Kübrâ, 225. s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Altı
günlük oruç bayramdan sonra arka arkaya tutulabileceği gibi bütün Şevvâl ayına
dağıtılarak da tutulabilir. Lâkin pazartesi ve perşembe günleri tutulursa daha
makbûl olur. Zîrâ Âişe (r.a.) vâlidemiz: “Resûl-i Ekrem (s.a.v.) Efendimiz
pazartesi ve perşembe günlerinde oruçlu olmaya çalışırdı.” buyurdular. “Her
ayda üç gün oruç tutmak, bütün hayatını oruçlu geçirmek gibidir.” (Buhârî ve Müslim) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Ubeyde (r.a.), Resûlullâh (s.a.v.)’den şöyle işittiğini söylemiştir: “Oruç,
insan için bir kalkandır. İnsan onu delmedikçe...”</p>

<p><b>(Neseî, ibn-i Mâce, Hâkim, Terğîb)</b></p>

<p><b>13 EKİM 2007</b></p>

<p><b>ALLAH (C.C.)’ÜN O (S.A.V.)’E OLAN SEVGİSİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allah
(c.c.) gizli bir hazine iken bilinmek istemiş ve bu kâinatı yaratmıştır.
Kâinatın bütünü Yaratıcısının bildiğimiz-bilemediğimiz isimlerinin
tecellilerine aynadır. O (s.a.v.), isimler sayesinde vardır, O (s.a.v.),
isimleri görünür kılmak için vardır…</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âdem (a.s.) Allah (c.c.)’e hitap eder:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allahım beni niçin Muhammed (s.a.v.)’in babası diye künyeledin?” Allah (c.c.)
buyurur;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Adem! Kaldır başını da bak!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Adem (a.s.) emrin gereğini yerine getirince görür ki, Arş’ın üzerinde “En
Sevgili”nin (s.a.v.) nuru vardır ve ismi yazılıdır... Sonra, Allah (c.c.) Hz.
Adem (a.s.)’a hitap eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Bu, senin soyundan gelecek olan bir peygamberin nurudur ki, O (s.a.v.)’in ismi
göklerde Ahmed (s.a.v.) ve yerde de Muhammed (s.a.v.)’dir. Eğer O olmasaydı
seni yaratmazdım!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ömer (r.a.) şu hadisi nakletmektedir. Hz. Adem (a.s.) cennetten çıkarıldıktan
sonra Allah (c.c.)’e yalvarır;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ya Rabbi! Muhammed (s.a.v.) hürmetine beni affet!” Allah (c.c.) cevap verir;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Adem! O Benim için insanların en sevgilisidir. Değil mi ki, Benden, O
(s.a.v.)’in hürmetine af diliyorsun... Ben de seni bağışladım.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rivayet
Hz. Selman-ı Farisi (r.a.)’dendir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cebrail
(a.s.) der ki;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey Allah’ın Elçisi! Rabbin diyor ki; Eğer İbrahim’i dost edindimse, seni de
sevgili edindim. Benim katımda senden daha üstün bir yaratılmış yoktur. Kâinatı
ve insanlığı senin değerini onlara bildirmek için yarattım. Sen olmasaydın
onlar da olmayacaklardı.</p>

<p><b>(Hz. Mahmûd Sâmî Ramazanoğlu (k.s.),</b></p>

<p><b>Musahabe 4, 10-14.s.)</b></p>

<p><b>14 EKİM 2007</b></p>

<p><b>ANNE VE BABAYA HİZMET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Anne
ve babaya hizmet İslamın vaciblerindendir. Bunlara çocukların hizmeti, muhtaç
oldukları zamandır. Resûlullâh (s.a.v.) buyurdu ki: “Allâhü Te‘âlânın rızası,
baba ve annenin rızasındadır. Allâhü Te‘âlânın rızasızlığı da, baba ve annenin
rızasızlığındadır.” Yine bir Hadîs-i şerifte geldi ki: “Anne ve babasını
kendinden razı eden, dünya ve ahiret iyiliğini, kendisi için biraraya
getirmiştir.” Bir Hadîs-i şerifte de: “İki günah vardır ki, kişi bunların
cezasını görmeden, dünyadan göçmez. Biri, Allâhü Te‘âlânın kullarına zulmeden,
diğeri anne ve babasına eziyet edendir.” buyuruldu. Diğer günahlar afv
edilebilir, yahud cezası âhirette olur. Bu iki günahın cezası muhakkak dünyada
iken gelir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vakı'at-ı
Hüssami'de diyor ki: Bir kimse namazda iken, anne veya babası ona seslense,
Nafile namazda ise (sünnet kılıyorsa) namazı bozup, cevap vermelidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs
kitablarında diyor ki: Peygamber (s.a.v.) Efendimiz: “Ümmetimden üç sınıf insan
vardır ki, cehennem ateşi onlara dokunmaz. Kocasının emrine itaat eden kadın,
ana ve babasına iyilik yapan evlad ve Allâhü Te‘âlânın kullarına merhamet
edenler.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Envarü’l
Meşarık'da diyor ki, Resûlullâh (s.a.v.): “Üveys-i Karnî (r.a.) kavuştuğu bütün
ihsan ve derecelere, annesine iyilik yapmakla kavuştu. Eğer Allâhü Te‘âlâya
yemin etse, Allâhü Te‘âlâ yemin ettiği şeyde onu doğru çıkarır. Ey Ömer, ona
rastlarsan, Allâhü Te‘âlânın seni mağfiret etmesi için sana duâ etsin.”
buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Biri
Resûlullâh (s.a.v.)’in yanına geldi ve: Ya Resûlallâh (s.a.v.)! Annem
sakatlandı. Ağzına yemeği ben koyuyorum, abdesti ben aldırıyorum, onu sırtıma
alıp, helâya götürüyorum, onun hakkını ödemiş oluyor muyum? deyince, Resûlullâh
(s.a.v.): “Onun hakkının yüzde birini ödeyemezsin. Lâkin iyi bakarsan, ona
yapacağın küçük bir hizmete çok sevab verilir.” buyurdu.</p>

<p><b>(M. Muhammed Rebhami, </b></p>

<p><b>Rıyadun Nasihîn, 285-287.s.)</b></p>

<p><b>15 EKİM 2007</b></p>

<p><b>ALLÂH (C.C.)’E ÖDÜNÇ VERMEK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
Allâh için güzel bir ödünç verirse” Bu âyette geçen “kim” (men) soru edatı
tasaddukta bulunmaya, yardıma teşvik anlamınadır. Borç anlamına gelen “karz”
kelimesi, aslında kesmek anlamındadır. Bu ismin verilmesi, borç veren kimsenin
verdiği şeyi malından kestiği içindir. Allâh (c.c.)’e borç vermek ise, Allâh
(c.c.) için önceden iyi işler ve ameller göndermektir. Ancak verilecek olan bu
borcun, ihlâs ve iyi niyeti içermesi, kişinin nefsini ve kalbini hoş tutması
gerekir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
(c.c.) de ona, kat kat fazlasıyla geri öder.” Öylesine arttırır ki, bunun
ölçüsünü ve miktarını ancak Allâh (c.c.) bilir. İyiliklerin kat kat
verilmesinin hikmeti, kıyamette davacılar başına toplansa bile, iflâsa
götürülmesini önlemektir. Buna göre, âhirette kulun üzerindeki haklar,
iyiliklerin asıl sermayesinden değil, kat kat olarak fazlaca verilenlerden
ödenir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh
(c.c.) hem daraltır, hem genişletir.” Allâh (c.c.) kimine bol imkânlar verir,
kimine de kısar veya bazan kısar, bazan da geniş imkânlar verir. Yani hikmet ve
maslahat gereği O’nun dilemesi neyi gerektiriyorsa, o olur. Eğer kul, işin bu
inceliğini sezerse, o kulun iyilikte bulunması, varlığından vermesi kendisi
için kolaylaşmış olur. Sanki Allâh (c.c.) şöyle buyurur gibidir: Siz,
daraltanın da, bollaştıranın da Allâh olduğunu bilip, varlığınızın onun
genişlik vermesi ve imkânıyla olduğunu anladığınızda, artık bundan böyle
cimrilik yapmazsınız. O halde onu Ödünç olarak verin, Allâh’ın size infak edip
geniş imkânlar sağladığı ve verdiği gibi, siz de bundan verin. “Ancak O’na
döndürüleceksiniz.” Sizin önceden gönderdiğiniz amellerinize göre size
muamelede bulunulacaktır. Bu da ya Allâh (c.c.)’ün verdiği va‘d veya bildirdiği
cezadır.</p>

<p><b>(İsmail Hakkı Bursevî (rh.a.), </b></p>

<p><b>Rûhu’l-Beyân Tefsîri, 1.c.,421.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>16 EKİM 2007</b></p>

<p><b>ALKIŞ CAHİLLİYE ADETİDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ne
gibi şey mâni‘ olabilir Allâh’ın onlara azâb etmesine ki, Allâhü Te‘âlâ onlara
azâb etmesin! Hâlbuki onlar Mescid-i Haram’ı ziyaretten Ehl-î Îmânı men’
ediyorlar. Onlar şu men’leri sebebiyle azâba müstehaktırlar. Ve onlar
Mesacid’in velisi ve mütevellisi olmadılar. Ancak Mescid-i Haram’ın
mütevellisi, şirkden ve diğer günahlardan sakınan müttekîlerdir. Velâkin
müşriklerin ekserisi Mescid’in mütevellisi müttekîler olduğunu bilmezler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onların
Mescid yanında namazları, ancak ıslık çalmak ve el ele vurmaktan ibarettir. Hal
böyle olunca Ey kâfirler! Kesb etmiş olduğunuz küfrünüz sebebiyle âhiret
azabını tadın.” (Enfâl s. 34-35)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kâfirlerin
Resûlullah (s.a.v.)’i ve sâir Ehl-î Îmânı hicrete mecbur etmeleri ve Hudeybiye
vak‘asında Ehl-î Îmânı Mekke’ye koymayıp bir muâhedenâme akdederek döndürmeleri
Mescid-i Haram’dan men’etmeleri cümlesindendir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmkânını
bulabilselerdi Ehl-î Îmân’dan Mescid-i Harâm’a bir ferd koymayacaklardı. Lâkin
bu hususta muvaffak olamadılar. Ve akıbet Mescid-i Haram’dan kendileri tard
olundular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Binâenaleyh:Ehl-î Îmân üzerine tatbik etmek istedikleri plânları kendi ayaklarına
dolaşmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyt-i
Şerif huzurunda onların i‘tikâdınca salât olmadı. Ancak ıslık çalmak ve el ele
vurmak oldu. Bunlar tavaf ederken lâyık olmayan şu fiilleri işledikleri gibi
Resûlullah (s.a.v.) namaz kılarken sağına ve soluna gelirler, zihn-i
Resûllullah (s.a.v.)’i teşviş ve Cenâb-ı Peygamber (s.a.v.)’le alay etmek için
ellerini birbirine çarpar ve ıslık çalarlardı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hülâsa;zamanımızda konferanslarda vesâir mehâfilde Avrupa’yı taklîd ederek alkış
unvanıyla yapılan el şakırtıları âdet-i câhiliyyeden bulunduğu ve bu âdetin
gazâb-ı ilâhîye sebep ve âdât-ı İslâmiyyeye aykırı ve ind-i ilâhî’de mezmûm
(kötülenmiş) olduğu bu âyetten anlaşılmış olan fevâid (faydalar)
cümlesindendir.                      </p>

<p><b>(Hz. Mahmud Sâmî Ramazânoğlu (k.s.),</b></p>

<p><b>Bedir Gazvesi ve Sûre-i Enfâl Tefsîri, 133-134.s.)</b></p>

<p>&nbsp;</p>

<p><b>17 EKİM 2007</b></p>

<p><b>HZ. PEYGAMBER (S.A.V.)’İN CESÂRETİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Ömer (r.a.), “Allah’ın Resûlü (s.a.v.)’den daha cesur, daha fedakâr, daha
cömert, daha hoşnut birini görmedim hiç!” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm
Ali (k.v.) anlatıyor:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Biz
harb kızıştığı zaman, gözler öfkeden kıpkırmızı kesildiğinde Resûlullâh
(s.a.v.) ile korunurduk.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çünkü
düşmana ondan daha yakın kimse olmazdı. Bedir günü kendimi gördüm; hepimiz
Resûlullah (s.a.v.)’le korunuyorduk, zira o gün O (s.a.v.), düşmana hepimizden
daha yakındı. O gün düşmana O (s.a.v.), hepimizden hızlı ve cesur hücum
ediyordu.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Denildi
ki, “Cesur ve çok güzel harb eden kişi, düşman yaklaştığı zaman, hemen
Peygamber (s.a.v.)’in yanıbaşında yer alırdı. Çünkü düşmana en yakın O (s.a.v.)
olurdu.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.)’den: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) insanlar arasında en güzel, en cömert, en cesur olan idi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Medine
ehli bir gece duydukları bir sesten korkmuşlardı ve sese doğru gidiyorlardı,
bir de ne görsünler, Resûlullah (s.a.v.) onlardan önce gelmiş, bakmış ve geri
dönüyor. (Ebû Talha)’ya ait bir ata binmiş, kılıcı boynunda asılmış bir halde
onlara haber getiriyor ve şöyle diyor(du): </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-Korkmayın,
bir şey yok!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmran
b. Hüseyin dedi ki: “Büyük düşmanla karşılaştığı zaman ilk hücum eden Allah’ın
Resûlü (s.a.v.) olurdu.”</p>

<p><b>(Kadı ‘Iyaz (rh.a.), Şifâ-i Şerîf, 114.s.)</b></p>

<p>&nbsp;</p>

<p>&nbsp;</p>

<p>&nbsp;</p>

<p>&nbsp;</p>

<p><b>18 EKİM 2007</b></p>

<p><b>İMÂM-I A‘ZAM (R.A.)’İN VASİYETİNDEN</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bin
yüz beş hadis içinden toplayıp seçtiğim şu beş hadisi şeriflerle amel
etmelisin:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
“Ameller (Kıyamet ve kabûlü itibarı ile), niyetlere bağlıdır. Her kişinin niyet
ettiğinde ise (iyi veya kötü), eline geçecek olan da odur…” (Buhârî, Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Kişinin (dünya ve âhirete yaramayan) mâlâyânîyi (lüzumsuz söz ve ameli)
terketmesi, İslâmın (Müslümanlığın) güzelliğindendir.” (Tirmizî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
“Hiç biriniz, kendi nefsi için sevdiği şeyi mü'min kardeşi için sevmedikçe
mü'min (i kamil) olamaz.” (Buhârî, Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
“Şübhesiz helâl belli, haram bellidir. İkisi arasında da (helâl mi, haram mı
belli olmayan bir takım) şübheli şeyler vardır ki, çok kimseler onları
bilmezler. Binaenaleyh şübheli şeylerden her kim sakınırsa, dînini ve ırzını
kurtarmış olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eğer
şübheli şeylerin içine dalarsa, haramın da içine dalmış olur. Böyle kişi tıpkı
(içine girmek yasak edilen) korunun etrafında davar otlatan çoban gibidir ki,
sürüsünü o koruya (kaçırıp) otlatmak tehlikesi karşısında bulunur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Haberiniz
olsun! Her padişahın bir korusu olur biliniz ki, Allah (c.c.)’ün korusu da
haram ettiği şeylerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uyanınız!
Cesedin içinde bir et parçası vardır ki, o et parçası iyi olursa, bütün cesed
iyi olur. O et parçası bozuk olursa, bütün cesed bozuk olur. İşte o (et
parçası) kalbdir.” (Buhârî, Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5-
“Müslüman o kimsedir ki, Müslüman elinden ve dilinden sâlim olurlar.” (Buhârî)</p>

<p><b>(İmam-ı A‘zam (r.a.), Müslümanlara Vasiyeti, 56-57.s.)</b></p>

<p>&nbsp;</p>

<p>&nbsp;</p>

<p>&nbsp;</p>

<p><b>19 EKİM 2007</b></p>

<p><b>SÜNNETİ YAŞAMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhaki
kendi senedi ile Hz. Âişe (r.a.)'den nakletti ki; Resûlullâh (s.a.v.) şöyle
buyurdu: “Altı sınıf insana Allâh (c.c.) lânet etmiş ve duâları, Allâh katında
kabul olunan Nebîler de lânet etmişlerdir. Bunlar şu kişilerdir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Allâhü Te‘âlânın Kitabına herhangi birşey ekleyen,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Allâh’ın takdirini (kaderini) yalanlayan,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Baskıyla (otorite ile), Allâh (c.c.)'ün aziz kıldığını zelil, zelil kıldığını
aziz kılan.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
Allâhü Te‘âlânın haram kıldığı şeyleri helâlleştiren,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5-
Benim soyumdan Allâhü Te‘âlânın haram kıldığı şeyi helâlleştiren,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;6-
Benim sünnetimi terk eden.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
kendi senedi ile Abdullah bin Ömer (r.a.)'den nakletti ki: Resûlullâh (s.a.v.)
şöyle buyurdu: “Her amel için bir şevk ve iştiyak vardır. Ve her şevkin bir de
azalması vardır, işte bu esnâda kimin gönlü benim sünnetimden dışarıya
çıkmazsa, muhakkak o kişi hidayete ermiş, kimin de gönlü bundan başka şeylere
yönelirse helâk olmuş olur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
(r.a.) kendi senedi ile Enes bin Malik (r.a.)’den nakletti: Resûlullâh (s.a.v.)
buyurdu ki: “Kim benim sünnetimi (yaşamak ve yaşatmak sûretiyle) diriltirse,
muhakkak beni seviyor demektir. Kim de beni severse cennette benimle
beraberdir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
kendi senedi ile Ebû Hureyre (r.a.)'den nakletti ki, Ebu Hureyre (r.a.) dedi
ki: Resûlullâh (s.a.v.) şöyle buyurdu: “Benim ümmetim fesâda gidip bozulduğu
zaman sünnetimi ikâme eden (ayakta tutan) kişiye yüz şehid ecri vardır.”</p>

<p><b>(İmam-ı Suyutî, Akidede Sünnetin Yeri, 7-8.s.)</b></p>

<p><b>20 EKİM 2007</b></p>

<p><b>SİLSİLE-İ ÂLİYYE’NİN SEKİZİNCİ POSTNÎŞÎNİ      HZ. ÂRİF-İ RİVGİRÎ
(K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buharalıdır.
Buhara'ya 30 kilometre uzaklıkta bulunan Rivgir kasabasında doğdu. Doğum tarihi
kesin olarak bilinmemektedir. 1209 (H. 606)’da Rivgir'de vefat etti.Medrese
tahsili görüp, zâhiri ilimlerde büyük gayret ve çalışma gösterdi. Bu tahsil
sırasında büyük alim ve veli Abdülhalık-ı Gücduvânî ile tanışıp onun
sohbetlerinde bulundu. Abdülhalık-ı Gücduvânî ile tanışması şöyle oldu: Ârif-i
Rivgirî, birgün çarşıda büyük alim Abdülhalık-ı Gücduvânî'ye rastladı. Baktı
ki, şeyh yüklenmiş evine erzak götürüyor. Edeple yaklaşarak eşyaları taşımak
için izin istedi. Şeyh yükünü Arif'e verdi ve beraberce eve gittiler. Eşyaları
bıraktıktan sonra; “Bir saat sonra gel, yemeği beraber yiyelim.” davetini aldı.
Rivgirî evden ayrıldıktan sonra kendisinde bir boşluk hissetti. Kalbindeki bu
boşlukta sadece Abdülhalık-ı Gücduvânî'ye karşı bir hizmet aşkı vardı. Bir saat
sonra eve gitti. İltifatlar görüp evlatlığa kabul edildi. Hocası tarafından
mänevi ilimler ve evliyalık yolunun esasları öğretilmeye başlandı. Ârif-i
Rivgirî, hep bunlarla meşgul olup, medreseye ve eski hocasına dönmedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ârif-i
Rivgirî hocası Abdülhalık-ı Gücduvânî hazretlerinin derslerini ve sohbetlerini
ihlasla ve dikkatle takib ederek zahiri ilimlerde büyük âlim, batıni ilimlerde
çok üstün bir veli oldu. Abdülhalık-ı Gücduvânî hazretlerinin hayatları
boyunca, hizmetiyle şereflendi. Hocasının vefatından sonra onun yerine irşad
makamına geçip, talebelere ders vermeye başladı. Pekçok kimsenin hidayete ve
yüksek evliyalık makamlarına kavuşmasına vesile oldu. Uzun bir ömür sürdü. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zamanının
bir tanesi olan Ârif-i Rivgirî hazretleri herkese yumuşak davranır, kimsenin
kalbini kırmazdı. Nefsinin istediklerini yapmaz, istemediklerini yapardı.
Haramlardan şiddetle kaçar, harama düşmek korkusuyla mübahların fazlasını terk
ederdi. Peygamber (s.a.v.) Efendimizin sünnetlerine sıkı sıkıya sarılır,
sünnet-i seniyyenin yaşanması için çok gayret gösterirdi. Onun bu gayretine
karşılık Allâhü Te‘âlâ da kendisine büyük makamlar ihsan etti.</p>

<p><b>(Yeni Rehber Ansiklopedisi, 2.c., 258-259.s.)</b></p>

<p>&nbsp;</p>

<p><b>21 EKİM 2007</b></p>

<p><b>HZ. EBÛ BEKİR (R.A.)’İN</b></p>

<p><b>SÜNNETE BAĞLILIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Bekir (r.a.)’in buhrandan, tehlikelerden zerre kadar yılmadığını gösteren
bir hâdise: En muhataralı vaziyet içinde Resûl-i Ekrem (s.a.v.), Zeyd b.
Hârise’nin oğlu Üsâme (r.a.)’in kumandası altında izhar buyurduğu ordunun Şam’a
doğru azimetini emir etmesidir. Bazı Ensar (r.a.), Üsâme(r.a.)’in genç
olduğunu, ashâbdan yaşlı bir kumandanın tayin olunmasını münasib gördüklerini
Hz. Ömer (r.a.)’le Hz. Ebû Bekir (r.a.)’den istemişlerse de Hz. Ebû Bekir
(r.a.): “Köpekler, kurtlar üzerime saldıracak olsalar yine onu gönderirim.
Resûl-i Ekrem (s.a.v.)’in emri bu merkezdedir. Tek başıma kalacak olsam da onu
gönderirim.” demişti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Bekir (r.a.) ordu karargâhına gelerek orduyu uğurladı. Üsâme ile
arkadaşları at üzerinde gittikleri halde Hz. Ebû Bekir (r.a.) yaya yürüyerek
orduyu selâmladı. Üsâme (r.a.) atından inerek Hz. Ebû Bekir (r.a.)’e atını
takdîm etmek istedi, kabûl etmedi. “Bir saat olsun ayaklarım Allâh yolunda
tozlansın.” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Bekir (r.a.) ordudan ayrılırken Üsame (r.a.) ordusunda bulunan Hz. Ömer
(r.a.)’in kendisine yardım etmek üzere Medine’de kalmasına müsaade edip
etmeyeceğini Üsame (r.a.)’den sordu, Üsame (r.a.) de Hz. Ömer (r.a.)’e izin
verdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Bekir (r.a.)’in orduya vuku bulan bu talimatı ve vesâyâsı (vasiyetleri)
tarihe altın yazı ile yazılacak derecede kıymeti hâizdir. Kezâ: Hz. Ebû Bekir
(r.a.) “Hiyanet etmeyiniz, gadr etmeyiniz, haddi tecavüz etmeyiniz, kimsenin
a’zasını kesmeyiniz, çocukları, ihtiyarları, kadınları öldürmeyiniz. Hurma
ağaçlarını kesip yakmayınız, yemiş veren bir ağaca dokunmayınız. Deve, koyun,
inek gibi hayvanları gıdadan başka bir maksat için kesmeyiniz. Yolda
manastırlara çekilmiş âdemlere rast geleceksiniz, onları kendi hallerine
bırakınız” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Orduya
Allâh (c.c.)’ün avn-i samedaniyesiyle (Allâh’ın yardımı) yürümesini emir etmiş
ve Resûl-i Ekrem (s.a.v.)’in emrini yerine getirmesini söylemiş ve ordu da
yürümüştü.</p>

<p><b>(Hz. M. Sâmî Ramazânoğlu (k.s.), </b></p>

<p><b>Hz. Ebû Bekir Sıddîk (r.a.), 116.s.)</b></p>

<p>&nbsp;</p>

<p><b>&nbsp;</b></p>

<p><b>&nbsp;</b></p>

<p><b>22 EKİM 2007</b></p>

<p><b>HZ. FATIMATÜ’Z-ZEHRA (R.ANHÂ)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sahîh-i
Müslim'de Hz. Ali (r.a.)'in rivayet ettiğine göre: Hz. Fâtıma-ı Zehra (r.a.)
ailenin ihtiyacı olan ekmeğin ununu kendi değirmeninde kendi elleriyle
öğütmekten mübarek ellerinde çıkan nasırlardan, ihtiyacı olan suyu kuyudan
çekip çıkararak omuzuna koyup getirdiği için boynunu ipin kesmesinden, evinin
içini ve dışını temizlerken kopan toz ve topraklardan, mutfakta ocaktan çıkan
toz ve dumanların beyaz elbisesine kondurduğu is ve kirlerden Peygamber
(s.a.v.) Efendimize durumunu arzetmek üzere gitmişti. Fakat babalarını evde
bulamayınca Hz. Âişe (r.a.)’ya “Peygamber babama benim şu hal ve vaziyetimi
gördüğün gibi söyle. Kendilerine bazı esirler gelmiş. Bana bir câriye
lütfederse belki yardım eder de yüküm biraz hafifler.” diyerek döndü. Hz. Ali
(r.a.) buyuruyor ki: Sonra Peygamber (s.a.v.) Efendimiz evimize geldiler. Biz
de o zaman çoluk çocuk, yataklarımıza yatmış, fakat henüz uyumamıştık.
Peygamber (s.a.v.)’in geldiğini görünce yerimizden kalkmak istedik. Fakat
“Olduğunuz yerde yatınız, kalkmayınız.” buyurarak geldiler. Fâtıma-i Zehra ile
benim aramıza oturdular. Sonra Fâtıma-i Zehra'nın cariyeye olan ihtiyacına
geçerek: “Gerçekten elimizde bir miktar esir vardı. Fakat onları muhtaç
olanlara dağıttım. Hele Ashâb-ı Suffayı hepimize tercih ettim. Çünkü Ashâb-ı
Suffa açlıktan son derece sarsılmıştır. Esirleri satarak geçimlerini
sağlamalarını daha hayırlı gördüm. Şimdi ben size birşey öğreteyim ki, o, sizin
istediğiniz hizmetçiden sizin için daha hayırlı olsun.” buyurdular. Biz de:Buyurun yâ Resûlallâh, dedik. Peygamber (s.a.v.) Efendimiz: “Bana Cebrâil
(a.s.) öğretmişti, gece yatağınıza gireceğiniz vakit 33 defa (Sübhânallâh)
diyerek Cenâb-ı Hakk'ı tesbih, 33 defa (Elhamdülillah) diyerek hamd, 33 defa da
(Allâhüekber) diyerek tekbir, yüzüncüsünde de: (Lâilâhe illallâhüvahdehülâ
şerikeleh. Lehül mülkü ve lehülhamdü ve hüve alâ külli şey'in kadîr.) diyerek
okuyup yatınız.” buyurdular. Hz. Ali (k.v.): Peygamber (s.a.v.)'in bu
tavsiyesini işittiğim o günden beri bu ana kadar hiçbir gece terk etmedim
diyor.</p>

<p><b>(M.
Cemal Öğüt, Hz. Fatıma-i Zehra, 91-93.s.)</b></p>

<p>&nbsp;</p>

<p class=NoteLevel1>&nbsp;</p>

<p><b>23 EKİM 2007</b></p>

<p><b>AKRABA İLE EVLENMENİN DÎNEN </b></p>

<p><b>HERHANGİ BİR SAKINCASI VAR MIDIR?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dînen
mahrem olup kendileriyle evlenmek haram olanlar üç nevidir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Nesep sebebiyle haram olanlar: Bunlar da yedi sınıftır. Anneler, kızlar,
kızkardeşler, halalar, teyzeler, erkek kardeşin kızı ve kızkardeşin kızıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Süt sebebiyle haram olanlar: Nesep sebebiyle haram olanlar, süt sebebiyle de
haramdırlar yani onlar da yedi sınıftır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Sıhriyet sebebiyle haram olanlar: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kur'ân-ı
Kerîm'de bunlardan dört sınıf dile getiriliyor.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;A-
Babanın eşi: Üvey anne,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;B-
Oğlun eşi: Gelin,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;C-
Eşin annesi: Kayınvalide,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;D-
Eşin kızı: Kocanın üvey kızı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yukarıda
zikrettiğimiz kimseler ebedî olarak haramdırlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ayrıca
geçici olarak haram olanlar da vardır. Kur'ân-ı kerîm bunlardan üç sınıf dile
getirmiştir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1
- İki kız kardeş ile aynı anda evlenmek,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Zevce ile halası veya teyzesi ile aynı anda evlenmek yani ikisini bir arada
bulundurmak,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Evli olan kadın.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunlardan
maada akraba olsun, yabancı olsun onunla evlenmek caizdir. Peygamberimiz
(s.a.v.) halasının kızı olan Hz. Zeynep (r.anhâ) ile evlenmiştir. Aynı zamanda
Hz. Ali (r.a.) amcaoğlu Hz. Peygamber (s.a.v.)’in kızı olan Fatıma (r.anhâ) ile
evlenmiştir. Demek yakın olsun, uzak olsun akraba ile evlenmek caizdir.</p>

<p><b>(Halil Günenç, </b></p>

<p><b>Günümüz Meselelerine Fetvalar, 2.c., 108.s.)</b></p>

<p>&nbsp;</p>

<p><b>24 EKİM 2007</b></p>

<p><b>HAMRİN (İÇKİNİN) ZARARLARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Hamr içen kimseden içtiği zaman îmân nevilerinin hepsi çıkar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Allâh (c.c.)’ün lânetine ve onun rahmetinden kovulmaya müstehak olur. Çünkü
Allâhü Te‘âlânın emrine muhalefet etmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Hamrı içmek hüzün ve sıkıntıları çekmeğe davet eder, rızıkların daralmasına ve
sıkıntının, noksanlığın ve çirkinliğin yayılmasına davet eder ve enayi olmaya
sebep olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;4-
Hamrı içmek günahların bütününü işlemeğe çeker. Çünkü o habislerin anasıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;5-
Allâh (c.c.) hamir içen kimseye kıyamet gününde zânîlerin ferçlerinden çıkan kazuratı
içmesiyle azâb eder -Allâh’a sığınırız-</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;6-
Allâhü Te‘âlâ cenneti hamir içen kimseye haram kıldı. O cennetin kokusunu dahi
duyamaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;7-
İçki içenin azabı puta tapan kimsenin azabı gibidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;8-
Allâh (c.c.) hamr içeni şiddetli susuz olarak haşreder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;9-
Allâh (c.c.) hamr içen kimsenin ibâdetini kırk gün kabul etmez, ne de onun
duasını müstecâb kılar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;10-
Hamr içen kimse küçük görülmeye ve hakaret edilmeye müstehak olur. Nitekim
Resûlullâh (s.a.v.) buyurmuştur ki: “Hamr içen kimselere selâm vermeyiniz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;11-
İçki içen kimseye Allâh (c.c.)’ün azabı helâl olur. Şayet bu hâl üzere ölse
Allâh (c.c.)’ün sevabından ve rahmetinden mahrum kalır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;12-
Sarhoş kimse hali üzere eğer ölürse Allâh (c.c.) ona onun sarhoşluğu ile azâb
eder ve işte bu fiilinin acılığını onun gayrında tattırır. Ve imansız olarak
ölür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;13-
İçki içmek yok eden telef eden hasletlerden biridir. Serveti giderici, aklı
zayi edici ve milleti helâk edicidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;14-
İçki içmek sıhhati bozar, sahibini afiyetle yaşamaktan mahrum eder ve onun için
yoksulluk, helâk ve mahviyet celb eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;15-
Onun zararları adamdan onun çocuklarına ve zürriyetine intikal eder ve hasta
olarak doğarlar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;16-
İçkiciden ne tevbe ne farz ne de nafileyi Allâh (c.c.) kabul etmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;17-
Sarhoş olarak dünyadan ayrılan kimse kabre sarhoş olarak girer ve kabirinden
sarhoş olarak ba's olunur ve sarhoş olarak ateşe atılır. (Terğib ve Terğibin
şerhinden hulasa olunmuştur.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Şeyh Abdurrahman El-Cezîrî,</b></p>

<p><b> Dört Mezhebin Fıkıh Kitabı, 6.c., 489-490.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>25 EKİM 2007</b></p>

<p><b>BÜTÜN KÂİNAT, O (S.A.V.)’İN </b></p>

<p><b>ARZUSUNA UYMAK ZORUNDADIR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Enes (r.a.) rivayet ediyor: İnsanlar kıtlığa maruz kaldılar. Resûlullâh
(s.a.v.) bir cuma günü hutbe verirken Daru’l-Kaza tarafında zamanında mevcut
olan kapıdan bir kimse Mescide girdi. Resûlullâh (s.a.v.)’in karşısına dikilerek
şöyle dedi: “Ey Allah’ın Resûlü (s.a.v.), malımız helâk oldu, horantamız aç
kaldı, yollar kapandı. Yüce Allah’a duâ et de bize yağmur versin!” Bunun
üzerine Aleyhissalatü Vesselam Efendimiz ellerini kaldırdı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Allahım! Bize yağmur ver. Ey Allahım! Bize yağmur ver. Ey Allahım! Bize yağmur
ver.” diye duâ etti. Enes (r.a.) sözlerine devamla: Allah’a yemin olsun ki; o
sırada biz gökyüzünde hiçbir bulut parçası görmüyorduk. Nefsim elinde olan
Zat’a yemin olsun, daha ellerini geri çekmeden semada dağlar gibi bulutlar
peydah oldu. Derken daha minberden inmemişti ki, sakalından yağmur damlaları
dökülmeye başladı. O gün, ertesi güne kadar yağmur yağdı. Daha sonraki günde de
yağdı, onu takib eden günde de yağdı, hatta müteakip cumaya kadar yağış devam
etti. Yemin olsun, bir hafta Güneş yüzü göremedik. Gelecek cuma günü, yine
Resûlullâh (s.a.v.) ayakta hutbe irat ederken aynı kapıdan birisi girip
Peygamber (s.a.v.)’in karşısına dikilerek: “Ey Allah’ın Resûlü (s.a.v.)! Mallar
helâk oldu, yollar kesildi. Allah’a duâ et de artık bu yağmurları bizden
dindirsin” dedi. Bunun üzerine Allah Resûlü (s.a.v.) ellerini kaldırarak:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Allahım! Etrafımıza, üzerimize değil. Ey Allahım! Tepelere, bayırlara, dere
içlerine ve otlaklara (yağdır)” diye dua etti. Eliyle bulutlara doğru hangi
istikametteki buluta işaret etti ise, bulutlar orada açıldı. Bütün Medine
buluttan temizlendi. Bir rivayette de de şöyle denmiştir: “Allahım, (yağmur)
etrafımıza yağsın, üzerimize değil! Allahım, dağların ve tepelerin üzerine,
vadilerin içine, ağaç biten yerlere olsun!” Hz. Enes (r.a.) der ki: “Bulut
hemen çekildi, biz de çıkıp güneşte yürüdük.”</p>

<p><b>(Buhârî ve Müslim)</b></p>

<p><b>26 EKİM 2007</b></p>

<p><b>GECE ÂDABI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Her
günün saatleri üçe bölünmüştür: Birincisi helâlden dünyalık kazanma saatleri,
ikincisi âhiret kazanmak için malûm olan ibadet saatleri, üçüncüsü istirahat ve
uyku saatleridir. Gece, esasen istirahat için yaratılmış ve iyi kulların hususî
ibadeti geceye tahsis olunmuştur. Bu cihetle gece eğlence yapmak ve boş
konuşmak meşru değildir. Yatsı namazından sonra boş söz konuşmayıp okunacak
şeyleri okuyarak sağ tarafına ve mümkünse yüzü Kıbleye karşı olarak uyuyan
sabaha kadar ibadet sevabı alır. Hadîs-i şerif mucibince, (Abdestle yatan
ibadetle gecelemiş olur. Rüyası da doğru çıkar.) (Yatmadan evvel kapıyı
kilitlemek, yemek ve su kaplarının ağızlarını Besmele ile kapamak, evde ateş
bırakmamak ve ışığı söndürmek, evde yalnız yatmamak, ellerinde et ve yağ
kokusuyla uyumamak!) müstehap olarak emrolunmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uyuyuncaya
kadar okumağı âdet edinmek, ölürken okumağa sebeptir. Yirmibir besmele okumak
kendisinin uykuda korkmaktan ve şeytandan evinin hırsız ve ateşten emin
kalmasına sebep olur. “Eûzü Besmele ile Fatiha” her belâya karşı faidelidir.
(Âyete’l-kürsî), kendisinin ve evinin düşmandan emin olmasına sebeptir.
(Amenerresûlü) okuyan yatsı ve sabahı da cemaatle kılarsa o geceyi ihya sevabı
alır. ŞehidAllâhü âyetini okuyan, (Kelime-i Şahâdet) de getirirse Allâhü
Te‘âlânın birliğine şahit olmuş olur. (Sûre-i Kehf)’in sonunu okuyan istediği
saatte uyanır. Hayırlı saatte uyanmayı Rabbimizden isteyelim. (Sûre-i Haşr)’in
sonundaki âyetlerini okumak gece belâlarından emin olmağa ve îman ile ölmeğe
sebeptir. Üç (İhlâs) okuyan bir hatim sevabı alır. (Kul-eûzü)'leri okuyan
şeytandan, belâlardan emin olur. Rabbenâğfirli okumak ananın, babanın ve bütün
mü'minlerin rızasını kazanmağa, salevâtı şerife okumak da bütün peygamberleri
razı etmeğe sebeptir. Hadîsle beyan olunan (Bismike Rabbî...)'yi ve duasını
okuyup vefat eden Cennetlik olur. Kelime-i Şahâdet de okunup uyunursa son
kelime, Kelime-i Şahâdet olmuş olur. Bunların hepsini okuyamayan elinden
geldiği kadarını okur.</p>

<p><b>(Numan Kurtulmuş, Âmentü Şerhi, 330.s.)</b></p>

<p>&nbsp;</p>

<p>&nbsp;</p>

<p><b>27 EKİM 2007</b></p>

<p><b>ALLAH VE RESÛLÜ (S.A.V.) </b></p>

<p><b>YOLUNDA HER ŞEYİ FEDÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sümeyra
binti Kays (r.anhâ), Medine’nin Dinar oğullarından bir kadındır... O da
Resûlullâh (s.a.v.)’i en çok sevenlerdendir... Uhud günü, sabah, ordu
Medine’den yola çıkarken uğurlamaya geldiği dört erkeğin karşısına teker teker
geçmiş, babasına:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Savaş halidir belli olmaz. Bu gün, Allah (c.c.) korusun, Hz. Muhammed
(s.a.v.)’e bir şey olursa, sakın Medine’ye canlı olarak dönme. Sen de Uhud’ta
kal! Eğer yanılır da buraya Hz. Muhammed (s.a.v.)’siz olarak dönersen bil ki
artık bir kızın yok!” der... Sonra eşine, oğluna ve ağabeyine aynı sözleri
tekrarlar. Her birine de son sözü:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Bil ki artık, eşin yok, anan yok, kardeşin yok!” olur. Sonra ordu Uhud’a
yürür... Başta yüz güldüren savaş talihi, ilerleyen saatlerde sırlı hikmetlerin
gereğiyle ters döner... İslam ordusu saflarında çatlamalar, yeryer geri
çekilmeler baş gösterir. Uhud, Medine’ye yakındır... 5 km... Kötü haberler tez ulaşır... Ve en kötüsü de “Güneşlere Taç Giydiren” (s.a.v.)’in de şehid
düştüğü şeklindeki yalan haber olur. Bu haber de Medine’ye çarpınca artık
Dinaroğullarının kadınını tutmak imkânı ortadan kalkar. O, 5 km.’yi deli gibi koşarken bir yandan da avazı çıktığı kadar:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allah’ın Elçisi (s.a.v.) nerede? O (s.a.v.)’e ne oldu?” haykırışlarıyla göğü
yırtmaktadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şahâdet
şerbetini içmiş en yakını olan dört erkeğin cesetlerini duraklamadan uzaktan gördükten
sonra vadinin öteki ucunda, Uhud dağı yamacında, yaralı ama sağ, mahzun ama
diri Resûlullâh (s.a.v.)’e kavuşur. İnanamadığı o kötü haberin inanamadığı gibi
çıkmış olması, o gün o kadına dünyaları bağışlatmıştır. “En Sevgili”
(s.a.v.)’in önünde kendini yere çalar.. O (s.a.v.)’in gözyaşlarıyla yıkadığı
ayaklarını öpüp, koklarken bir yandan da dağlar yerinde durdukça, bütün tarihe
ve insanlığa “durun da beni dinleyin” dedirtecek kelimeler dökülür
dudaklarından:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Allah’ın Elçisi (s.a.v.)! Değil mi ki Sen sağsın... Artık bütün acılar
hafif gelir.”</p>

<p><b>(Hz. M. Sâmî Ramazânoğlu (k.s.), Uhud Gazvesi, 32.s.)</b></p>

<p><b>28 EKİM 2007</b></p>

<p><b>RİYA KÜÇÜK ŞİRKTİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerifte vârid olduğuna göre Resûlullâh (s.a.v.) buyurmuşlardır ki:“Sizin
hakkınızda en çok korktuğum şey küçük şirktir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Küçük
şirk nedir ya Resûlullâh? denildiğinde:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Riyadır.
Allâhü Te‘âlâ kullarını emelleriyle mücâzâta tabi’ tuttuğu esnada ehl-i riyâya:“Dünyada kendilerine mürâilik (iki yüzlülük)  ettiğiniz kimselere gidin,
ecrinizi isteyin, bakalım bir mükâfat bulabilecek misiniz?” diyecektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ehl-i
riyâdan olan kurâya (Kur’an tilâvet eden, hafız ) “Senin İçin filân ne iyi bir
kurradır” denilmesi için okudun, bu da denildi.” denilecek. Sıla-i rahmi ve
tasadduku riyâ olarak yapana “Senin için böyle denilmesi için yaptın” bu da
denildi” denilecek. Savaşa katılan kimseye de “filân ne kadar cesaretlidir”
denilmesi için savaştın, bu da denildi, ecrini aldın” denilecek ve yaptıklarını
riyâ ile yapan bu üç zümre ateşe atılan ilk zümreler olacak.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
şerifte vârid olduğu veçhile hafaza melekleri kulun namaz, oruç, nafaka,
ictihâd ve vera’ gibi amellerini yedinci kat göğe kaldırırlar. Bu işlere
bakmakla mükellef melek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Götürün bu amelini sahibinin yüzüne çarpın. Çünkü o bu ameliyle Allâh
(c.c.)’den gayrisini murâd etmiştir, der. Allâhü Te‘âlâ da: - “Evet o, benden
gayriyi murâd edinmiştir. Üzerine la‘netim dökülecek.” buyurur. Melekler de hep
birden:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Senin ve bizim la‘netimiz onun üzerine olsun.” derler, yedi kat gökler ve
göklerdekiler ona lânet ederler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fudayl
b. lyâz der ki: “İnsanlara karşı riyâ olur diye ameli terketmek de riyadır.
İnsanların görmesi için amel etmek ise şirktir. İhlâs bu iki halden de
kurtulmaktır.” Bu sözün ma‘nası şudur: Ancak Allâh için amele azmeden bir
kimse, insanların muttali’ (öğrenme) olması korkusuyle onu terk ederse
mürâidir. Çünkü eğer ameli hakikaten Allâh için ise insanların ona muttali’
olmaları bir zarar vermez. İnsanların görmesi için amel eden ibâdette şirke
düşmüştür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. M. Sâmî Ramazânoğlu (k.s.), </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Yunus ve Hud Sûreleri Tefsiri, 85.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>29 EKİM 2007</b></p>

<p><b>KİŞİ
SEVDİĞİ İLE BERABERDİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Medineli
Müslümanlardan Abdullah bin Zeyd (r.a.), mescitte, Hz. Muhammed (s.a.v.)’in
yakınında oturmaktadır ve canı alabildiğine sıkkındır. Durum dikkatinden
kaçmayan Hz. Peygamber (s.a.v.) sorar:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey İbn-i Zeyd! Neyin var? Niçin bu kadar hüzünlüsün?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
bin Zeyd (r.a.) başını kaldırmadan cevaplandırır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Allah’ın Elçisi (s.a.v.)! Burada, bu dünyada senden biraz uzak kalınca
içimiz kasvet bağlıyor... Sıkılıyoruz... Ama sonra Senin yanına gelip
ferahlayabiliyoruz... Derdimiz çözülüyor. Günlerdir düşünüyorum ahirette nasıl
olacak?.. Sen lâyık olduğun üzere Peygamberler katında ve cennetin en
yücelerinde, biz ise, acaba cennete girebilecek miyiz? Sonsuz bir hayat boyunca
sensiz kalmak... Güç yetirebileceğimi zannetmiyorum.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesele
anlaşılmıştır, fakat gerçekten çetindir. “Allah’ın Elçisi ve Sevgilisi” bile
olsa, O (s.a.v.)’in de kendi başına çözemeyeceği, cevaplandıramayacağı bir
sorudur, bu...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şimdi
O (s.a.v.) de başını eğmiş ahirette arkadaşlarından ayrı düşmek ihtimaliyle
tedirgindir... Çok geçmeden Cebrail (a.s.) gelir... Ortalığı bayram yerine
çevirerek kullarına merhameti, bir annenin evladına merhametinden daha büyük
olan Yüce Allah’ın vahyini, Nisa sûresinin 69. âyetini tebliğ eder: “Kim Allah
ve Resûlüne itaat ederse işte onlar, Allah’ın nimet verdiği Peygamberler,
sıddıklar, şehidler ve salihlerle beraberdir. Onlar da ne güzel arkadaştır!”
Sevenler, sevgililerinden ayrılmayacaklardır... Sonsuza kadar...</p>

<p><b>(Taberanî, Mucemü’l Evsat)</b></p>

<p class=NoteLevel1>&nbsp;</p>

<p><b>30 EKİM 2007</b></p>

<p><b>İSLÂM’DA ESİRLERE MUÂMELE</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bedir
gazvesi sonrası esirler ikişer üçer Ashâb (r.a.e.) arasında taksîm olunmuş,
Resûl-i Ekrem (s.a.v.) Efendimiz de bu esirlerin hoş tutulmasını emir
buyurmuşlardı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ashâb
(r.a.e.) hurma ile te‘ayyüş ederek hânelerindeki esirlere kendi ekmek ve
yemeklerini verir, me’kûlat ve meşrûbatına güzel bakarlardı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Esirler
arasında bulunan Mus‘ab bin Umeyr’in kardeşi Ebû Uzeyir (r.a.) diyor ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Nezdlerinde esir bulunduğum Ensâr (r.a.e.) yemek vakitleri geldikçe kendileri
hurma yerler, bana da ekmek ve katık verirlerdi. Ben bu vaziyette utanır,
yemeği onlara teklîf ederdim. Fakat onlar kabûl etmezlerdi. Çünkü Resûl-i Ekrem
(s.a.v.) bize iyi bakılmasını emretmişti.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
“ahlâk-ı İslâmiyye”nin şeref ve ulviyyeti!..</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Harb
esirlerinin temiz elbiseleri yoktu. Resûl-i Ekrem (s.a.v.) Efendimiz bunlara
temiz elbiseler verilmesini emretti. Fakat Hazret-i Abbâs (r.a.) o kadar boylu
boslu idi ki, hiçbir kimsenin elbisesi ona uymamıştı. Abdullâh ibn-i Übeyy
(münâfıklardandır), boyca ona benzediğinden elbisesini ona vermişti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buhârî
(rh.a.)’e göre bu iyiliğine karşılık Resûl-i Ekrem (s.a.v.) Efendimiz de
gömleğini onun ölümünde kefen olmak üzere vermişti.</p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Bedir Gazvesi, 72.s.)</b></p>

<p>&nbsp;</p>

<p>••••••••</p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Düşmân
elinde esir olan müslümânı kurtarınız, aç olanı doyurunuz, hastayı ziyâret
edip, hâlini hatırını sorunuz.”  (Buhârî)</p>

<p>&nbsp;</p>

<p><b>31 EKİM 2007</b></p>

<p><b>HAZRETİ ALÎ (R.A.) BUYURUYORLAR Kİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Bir itâatsizlik çok, bin itâat azdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Babana hürmet et ki, oğlun da sana hürmet etsin.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Kişinin arkadaşı, aklının kılavuzudur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
İyi kişilerin çoğalması, Allah'ın merhametidir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
İçin süslü olması, dışın süsünden hayırlıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Dünyalıklarla sevinmek aldanmaktır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Bedenin sağlığı, oruç tutmaktır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Dayanıp katlanman seni zafere kavuşturur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Allah'tan başkasından bir şey bekleyen kişinin emeği boşadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Kalbin nurlanması helâl yemektendir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Gençlerle düşüp kalkmak insanın dînini bozar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Îmân eden kişinin nurluluğu, geceleri ibadet etmesiyledir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Kalbini, karanlıklarda namaz kılmakla nurlandır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
İyiliğin yersiz olması bir zulümdür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Seni görmezden gelen kimseyi gör, gözet.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Arada söz taşıyan kişi, bir anda bir aylık fitne koparır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Allah kelâmı (Kur'ân), kalbin ilâcıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Nimeti anlamamak, onu yok eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Sözü çok olan kişinin, noksanı çok olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Tatlı subaşı kalabalık olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Emeli az olanın, ömrü uzundur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Düşmana itaat etmek, insana ölümdür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Kişinin zulmü, kendini yere serer.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Zulüm gören kişinin şikâyeti boşa gitmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Her gündüzün sonu bir gecedir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Hak olan bir muameleye kızmak çirkinliktir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Hakkı kabul etmek, dînden ileri gelir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;•
Kişinin kıymeti, önem verdiği şey ile ölçülür.</p>

<p><b>(Abdullah Âtıf Tüzüner, </b></p>

<p><b>Sîretu'n-Nebî (s.a.v.), 314-317.s.)</b></p>

<p><b>1 KASIM 2007</b></p>

<p><b>SÜNNETE TÂBÎ OLMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“...O'na
(Resûlullâh'a) itaât ederseniz, doğru yola erişirsiniz.” (Nur s. 54)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cüneyd
dedi ki: Allâhü Te‘âlâya varan yol, Resûlullâh (s.a.v.)’in sünnetlerine tabi
olan, hadislerini itirazsız kabul eden ve yaşayanlar hariç Allâh (c.c.)'ün
yarattığı kişilerin üzerine kapalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
Cüneyd, sözüne şöyle devam etti:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
Kur'an-ı belleyip yaşamaz ve Sünneti yazıp yaşamazsa, bir iş hususunda o kişi
örnek alınmaz, o kişiye uyulmaz. Çünkü bizim ilmimiz Kitap ve Sünnetle
sınırlıdır, bizim yolumuz Resûlullâh (s.a.v.)’in hadisleriyle
sağlamlaştırılmıştır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebu
Osman el-Hayri dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâh'la
beraber olma: iyi ahlâkın ve Allâh'tan korkmanın devamı ile kişinin kendi
nefsini her an kontrolü ve Resûlullâh (s.a.v.)’in sünnetine tabi olmak ve ilmin
zahiri manasını almak ile sağlanır.” Ve devamla dedi ki: Kim sünneti kendisi
üzerine, amel ve söz olarak emîr yaparsa, hikmetle konuşur. Kim de heva ve
hevesini üzerine, amel ve söz olarak emîr yaparsa bid'atle konuşur. Allâhü
Te‘âlâ şöyle buyurmuştur: “...O'na (Resûlullâh'a) itaât ederseniz, doğru yola
erişirsiniz.” (Nur s. 54)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
el-Fevaris Şah b. Şûcca' el-Kirmani dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
gözünü haramlardan kaçındırırsa, nefsini şehvetlerden alıkoyarsa, batınını
Kur'an ve Sünnetle ayarlamaya devam ederse, zahirinde sünnete tabi olarak yaşarsa
ve nefsini helâl yemeğe alıştırırsa, o kişi ferasetinde hatâ etmez.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû’l-Abbas
Ahmed b. Sehl b. Ata el-Ademî dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
kendisini sünnet âdâbı ile yaşamaya alıştırırsa, Allâh (c.c.) o kişinin kalbini
marifet nuru ile aydınlatır. Hem kişi için sevdiğinin emirlerine, fiillerine ve
ahlâkına tabi olup yaşamaktan daha şerefli bir makamı yoktur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(İmam-ı Suyutî, Akidede Sünnetin Yeri, 117-118.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>2 KASIM 2007</b></p>

<p><b>HZ. ALÎ (R.A.)’İN ALLÂH (C.C.) İÇİN GAZÂBI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazret-i
Alî (r.a.) sahrâda tenha gezerken bir kâfir pehlivan fırsatını bulup bir hamle
eyledi. Hazret-i Alî (r.a.) hamlesini def’ etti ve o kâfire galebe edip
göğsünün üzerine çıkıp başını kesmek istedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kâfir
yalvardı. “Er olan bastığını boğazlamaz ya Alî!” dedi. Alî (r.a.) azâd eyledi.
O kâfir tekrar fırsatını bulup bir hamle daha eyledi. Hazret-i Alî (r.a.)
tekrar hamlesini def’ edip o kâfiri altına aldı. Kâfir yine tazarrû‘ eyledi
(yalvardı). Dedi ki: “Seni mürüvvet mâdeni derler. Bana emân ver.” deyince
Hazret-i Alî (r.a.) tekrar afveyledi, onu azâd etti.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Üçüncü
defa kâfir-i hâin fırsatını bulup hamle edince İmam Alî (r.a.) hamlesini def’
edip altına aldı. Başını kesmek üzere iken kâfir gördü ki emân dilemeğe yüzü
yok, hiç olmazsa ölmeden evvel bir hakaret olsun diye Hazret-i Alî (r.a.)’in
mübarek nâsıyesine (yüzüne) tükürdü.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hâzret-i
Alî (r.a.) o kâfiri koyuverip azâd eyledi. Kâfir hayret ederek dedi ki, “Yâ
Alî! Ben sana üç defa hıyanet ettim, sonunda da böyle bir ihanet ettim. Eğer
ben senin yerinde olsaydım gazabımdan seni parça parça ederim. Sebeb ne oldu ki
beni azâd eyledin?” dedi. Hazret-i Alî (k.v.) cevap verdi: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bizim
gazabımız yani cihâdımız ikidir. Biri fîsebîlillah senin gibi kâfirlerle gaza
etmektir. Biri de nefsimizle gaza etmektir. Nefisle cihad, ona muhalefet
etmekle olur. Seninle savaşım Allâh rızası için idi. Fakat vakta ki sen nefsime
o ihâneti eyledin, eğer o halde ben seni öldürmüş olsaydım nefsim için öldürmüş
olurdum. Seni azâd eyledim, nefsime basdım cihâd-ı ekber eyledim. Mü’minin
nefsinin kendine zararı, kâfirin cihad ve gazadaki zararından daha artıkdır”
dedi. Bu sözü kâfir işitince kalbinde hidâyet nuru parladı ve dedi ki; “Yâ Alî
bana dîn-i İslâmı telkin et. Yakînen bildim ki dîn-i İslâm hak ve a‘lâ din
imiş.” Kelime-yi şahâdeti getirdi, Müslüman oldu. Sonra nice gazalarda Hazret-i
Alî (r.a.) ile beraber bulundu ve nice küffarı katletti.</p>

<p><b>(Hz. M. Sâmî Ramazanoğlu (k.s), </b></p>

<p><b>Musahabe 2, 137-138.s.)</b></p>

<p><b>&nbsp;</b></p>

<p><b>&nbsp;</b></p>

<p><b>3 KASIM 2007</b></p>

<p><b>AVRUPALININ ATALARI DA İLİM VE              MEDENİYET DÜŞMANI İDİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nasiriler
olarak da bilinen, İspanya'daki Müslüman hânedanların sonuncusu, merkezi
Gırnata şehri olan Benî Ahmer Devleti siyasi bir kuvvet olmaktan çok, kültür ve
medeniyet alanında üstün bir varlık gösterdi. Benî Ahmer Devleti 15. asrın
sonuna kadar hüküm sürdü. Ancak bu devirde, İspanya'nın kuvvetli krallıklarından
olan Kastilya Kraliçesi İzabella ile Argonya Kralı Ferdinand'ın evlenmeleri
İspanyol birliğinin teşekkülünü sağladı ve Müslümanlara felâket getirdi.
1492'de İspanyollar devletin merkezi Gırnata'yı kuşattılar. Son Benî Ahmer
hükümdârı Ebû Abdullah Muhammed, bâzı şartlarla şehri Katolik Ferdinand'a
teslim etmeye râzı oldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Abdullah'ın Afrika'ya çekilmesi ile sekiz yüz yıldan beri bir İslâm memlekti
olan İspanya, tamamen hristiyanların eline geçti. Gırnata'ya giren
Hıristiyanlar, Haçlı taassubu ile İslâm kültür ve medeniyetinin en güzel
yerlerinden biri olan Endülüs'ü yakıp yıktılar. Sanat harikası câmileri tahrib
ettiler. Bir kısmını kiliseye çevirdiler. Beşyüz bin el yazması eser, Ferdinand
tarafından meydanda yakıldı. Böyle ilim düşmanları tarihte pek nadir görüldü.
Müslüman halka muameleleri de çok zâlimâne oldu. Kaçabilen Müslümanlar, Kuzey
Afrika'ya sığındı, geride kalanlar kitle hâlinde katlolundu. Hıristiyanlık,
İspanya'nın bu son parçasına vahşet ve barbarlık âfeti olarak girdi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Benî
Ahmer Devleti, Ortaçağ'da kurulan devletlerin kültür ve medeniyet alanında
ileri bir seviyede olması sebebiyle İslâm tarihinde önemli bir değere sahiptir.
Devletin kurucusu Muhammed bin Ahmer, başşehir Gırnata'da yaptırdığı, Elhamra
Sarayı ile, dünya mimarlık tarihinin en muhteşem eserlerinden birini meydana
getirmiştir. Günümüzde bile bu saray, görenlerin hayret ve takdirini
kazanmaktadır. Ayrıca Benî Ahmer Devletinde pek çok âlim yetişti. Daha çok
çalıştıkları ilim sahalarında kurucu rol oynayan bu âlimlerin başında gelen
İbn-i Haldûn, tarih sosyolojisinin kurucusudur. Yine Lisânüddîn ibn-i Hatîb ve
Makkârî gibiler ise ünleri her tarafa yayılmış âlimlerdir.</p>

<p><b>(Yeni Rehber Ansiklopedisi, 3.c., 338.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;</p>

<p><b>4 KASIM 2007</b></p>

<p><b>RESÛLULLÂH (S.A.V.) YETİMLERE </b></p>

<p><b>İYİLİK ETMEĞİ ÇOK SEVERDİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hureyre (r.a.)'den: Peygamberimiz (s.a.v.)'e bir adam gelerek içinin
sıkıldığından şikâyet edince, Resûlullah (s.a.v.) ona:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yetimin
başını okşa, yoksulu doyur!..” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebu’d-Derdâ
(r.a.) anlatıyor: Bir adam, Resûlullah (s.a.v.)'e gelerek ruhunun sıkıldığından
bahsetti. Peygamber (s.a.v.)'de ona:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“İçinin
ferahlamasını ve ihtiyacının temin olunmasını mı istiyorsun? Öyle ise yetime
şefkat göster, onun başını okşa, karnını doyur, O zaman, için ferahlar ve
ihtiyacın temin olunur.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beşir
b. Akraba el-Cühenî (r.a.) anlatıyor: Uhud savaşında Peygamberimiz (s.a.v.)'in
yanına gelerek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ne
oldu babama?” diye sordum.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Şehid
edildi. Allâh rahmet eylesin.” buyurdu. Bunun üzerine ben ağlamaya başladım ki,
Resûlullah (s.a.v.) elimden tuttu, başımı okşadı ve bineğine bindirerek:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“İster
misin ben baban, Âişe de annen olsun?” diye buyurdular.</p>

<p><b>(M. Yûsuf Kandehlevî, </b></p>

<p><b>Hadîslerle Müslümânlık, 3.c., 1103.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.)'den şu hadîs-i şerîf rivayet edilmiştir: “Dul ve yetimlerin ihtiyacına
koşan, Allâh yolunda cihad edenlerle, gündüzün oruç tutup, geceyi ibadetle
geçiren gibidir.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullah
(s.a.v.) buyurdu ki: “Müslümânlar hakkında evlerin en hayırlısı, içinde
kendisine iyi bakılan bir yetimin bulunduğu evdir; ve müslümânlar hakkında evlerin
en kötüsü, içinde kendisine fenalık edilen bir yetimin bulunduğu evdir. Ben ve
yetimin bakıcısı, Cennette şu iki gibiyiz.”</p>

<p>Peygamber (s.a.v.) iki parmağını gösteriyordu. (Buhârî)<b>               
5 KASIM 2007</b></p>

<p><b>HZ. PEYGAMBER (S.A.V.)'İN</b></p>

<p><b>ŞEYTANLA KONUŞMASI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbas (r.a.)'den naklen Muaz b. Cebel (r.a.) rivayet ediyor: Birgün Resûlullâh
(s.a.v.) ile beraberdik.. Ensardan birinin evinde toplanmıştık. Bu arada,
dışarıdan bir ses eve girmek için izin istedi. Resûlullâh (s.a.v.): -“O, lâin
İblistir. -Şeytandır-. Allâh'ın lâneti onun üzerine olsun...” buyurdu. Kapıyı
ona açtılar. Şeytan şöyle anlattı: İzzet sahibi Rabbin katından bana bir melek
geldi. Ve dedi ki: Allâhü Te‘âlâ sana emir veriyor: Muhammed (s.a.v.)’e
gideceksin, zelil bir halde tevazû ile ve âdemoğullarını nasıl kandırdığını
anlatacaksın. Peygamber (s.a.v.) Efendimiz sordu: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Madem
ki, sözlerinde doğru olacaksın. O halde bana anlat: Halk arasında en çok
sevmediğin kimdir?” Şeytan şu cevabı verdi: Sensin, ya Muhammed... Allâh'ın
yarattıkları arasında senden daha çok sevmediğim kimse yoktur.  Sonra, senin
gibi kim olabilir ki? Resûlullâh (s.a.v.) Efendimiz sordu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Benden
sonra, en çok kimlere buğuzlusun ve sevmezsin?...” Şeytan anlattı: Müttakî bir
gence ki, varlığını Allâh yoluna vermiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Sonra
kimi sevmezsin?” Kendisini sabırlı bildiğim, şüpheli işlerden sakınan âlimi... </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Sonra?...”
Temizlik işinde, yıkadığı yeri üç defa yıkamaya devam edeni.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Sonra?...”
Sabırlı olan bir fakiri ki; ihtiyacını hiç kimseye anlatmaz. Halinden şikâyet
etmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Peki,
bu fakirin sabırlı olduğunu nereden bilirsin?...”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ya
Muhammed, ihtiyacını kendi gibi birine açmaz. Her kim ihtiyacını kendi gibi
birine üç gün üst üste anlatırsa, Allâh onu sabredenlerden yazmaz. Sabırlı
kimselerin işi buna benzemez. Hasılı, onun sabrını; halinden, tavrından ve
şikâyet etmeyişinden anlarım.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Sonra
kim?...”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şükreden
zengin.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-“Peki,
ama o zenginin şükreden olduğunu nasıl anlarsın?...”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onu
görürsem ki, aldığını helâl yoldan alıyor ve mahalline harcıyor. Bilirim ki, o
şükreden bir zengindir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Muhyiddîn-i Arabî (rh.a.), Şeceretü'l- Kevn, 111.s.)</b></p>

<p><b>6 KASIM 2007</b></p>

<p><b>KADINLARIN
CENÂZE ALAYINA</b></p>

<p><b>KATILMALARI
MEKRÛHTUR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadınların
cenâzenin arkasından çıkmaları tahrimen mekrûhtur. Buhârî ve Müslim, Ümm-i
Atıyye (r.a.)'dan rivâyet etmiş oldukları bir hadîste müşarunileyhâ demiştir
ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Biz
kadınlar, cenâzeyi takib etmekten nehyolunduk ve lâkin bu tâkib bize harâm
kılınmadı.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yâni
cenâzenin arkasından kadınların zarûretsiz çıkmaları yasak edilmiştir. Bu
yasağa riâyetsizlikle kadınlar cenâzenin arkasına düşmeleri harâm değilse de
harâma yakın olduğundan tahrîmen mekruhtur. Zarûret olursa, sükût ve kapalı
oldukları halde cenâzeyi takib etmelerinde bir beis olmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadın
olsun erkek olsun ölü için bağıra çağıra sesli ağlamak, yakalarını yırtmak,
yüzünü tırmalamak, yüzüne, başına veyâ dizlerine vurmak, vay benim arkam, vay
benim aslanım, vay benim yiğitim, vay benim yardımcım ve emsali cehâlet
sözleriyle bağırıp çağırmak harâm olduğuna ümmetin ulemâ ve fukahâsı ittifak
etmiştir.</p>

<p><b>(Dürretü’l-Fahîre, 228.s.)</b></p>

<p><b>&nbsp;</b></p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Mü’minin
mü’min üzerinde altı hakkı vardır: Hastalandığında onu ziyâret eder, öldüğü
zaman onun cenâzesinde bulunur, çağırdığı zaman da‘vetine îcâbet eder,
karşılaştığı zaman ona selâm verir, aksırdığı zaman onu teşmît eder, önünde ve
arkasında onun iyiliğini ister.” (H. Şerîf, Tirmizî)
</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Her
kim bir cenâze üzerine namâz kılar ve cenâzeyi ta‘kîb etmezse ona bir sevâb
vardır. Eğer namâzdan sonra da cenâzeyi ta‘kib ederse bu sefer ona iki sevâb
vardır.” (H. Şerîf, Müslim)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>7 KASIM 2007</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>İSLÂMDA ADÂLET VE EŞİTLİK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) Efendimizin amcası Abbâs (r.a.) haylice zengin bir zât idi.
Bedir harbine giderken zevcesi Ümmü’l-Fadl (r.a.)’ya külliyetli altın verip:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ben muharebeye gidiyorum, şayet bana bir hâl olur ise bu altınlar seninle
evlâdımındır.” demiş, buna ikisinden başka kimse vâkıf değilmiş. Abbâs (r.a.)
askere sarf edilmek üzere de yanına haylice altın almış, lâkin vakt-i harbde
elinden alınmış.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) Efendimiz, bu kez ona gerek kendisi için ve gerek
birâderzâdeleri Âkil ve Nevfel (radıyallâh anhümâ) için bedel vermesini
emrettikte muharebede elinden alınmış olan altınların bu yolda mahsûb
edilmesini taleb ve ricâ etmişti. Resûlullâh (s.a.v.) Efendimiz Hazretleri de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Bizim aleyhimize sarf etmek üzere taşıdığın altını sana bırakamayız.” diyerek
onun bu ricasını kabûl etmedi. Abbâs (r.a.) de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Yâa.. Beni avuç açtırıp da dilendirecek misin?” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onun
üzerine Resûl-i Ekrem (s.a.v.) Efendimiz Hazretleri de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Hani Mekke’de haremin Ümmü‘l-Fadl’a bıraktığın altınlar nerede? Ve
Ümmü’l-Fadl’a “Benim ne olacağım ma‘lûm değildir, eğer ölürsem bu altın
oğlanlarımla senindir.” demedin mi?” diye buyurdu. Hâlbuki Abbâs (radıyallâh
anh) o altınları zevcesine verirken yanında kimse yok idi. Abbâs (r.a.) de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Yâ Resûlallâh (s.a.v.)! Bunu sana kim söyledi? deyince Hazret-i Resûl-i Ekrem
(s.a.v.) Efendimiz de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Bana Rabbim haber verdi!..” buyurdu. Abbâs (r.a.) de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Yâ Resûlallâh (s.a.v.) ben senin işinde şüphe ediyordum, şimdi şüphem kalmadı.
Ben şahâdet ederim ki sen sâdıksın!” dedi. Ve kelime-i şahâdeti getirdi. Ve
birâderzâdelerine de îmân etmelerini emretti. “Ve Allâh (c.c.)’den daha ziyâde
hayır ve mağfiret isterim.” diye sözlerine hitam verdi. Lâkin bedeli afv
edilmeyip, sâir esirler gibi bedel tedârik edip vererek Mekke’ye avdet eyledi.</p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Bedir Gazvesi, 73.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;</p>

<p><b>8 KASIM 2007</b></p>

<p><b>İMÂM
ŞAFİÎ (R.A.)’E GÖRE </b></p>

<p><b>SÜNNETİN 
ÜÇ FONKSİYONU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm
Beyhaki (r.a.) sünnetin açıklanması bölümünde, İmamı Şafiî (r.a.)’in, Resûlullâh
(s.a.v.)’in sünnetini üç yönden ele alarak açıkladığını belirtmektedir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Resûlullâh (s.a.v.)’in sünneti; Allâhü Te‘âlânın Kitabında hüküm olarak
bildirmiş olduğu (indirmiş olduğu) kitabın hükümleri gibidir. Yani Resûlullâh
(s.a.v.)’in sünnetinde bulunan hüküm, aynen Kur'an’da da mevcuttur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Resûlullâh (s.a.v.)'in sünneti, Allâhü Te‘âlânın mücmel (öz) olarak indirdiği
bir ayetten anlaşılması gereken manayı, o âyetin hususî ve umumî olarak nasıl
farz olduğunu ve Allâh'ın kullarının bu farzları nasıl anlamaları ve ne şekilde
yaşam pratiğine aktarmaları gerektiğini açıklar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Resûlullâh (s.a.v.)’in sünneti, Allâh (c.c.)’ün kitabında olmayan hükümleri
ortaya koyar. Zira Allâh (c.c.) Kitab'ında Resûlullâh (s.a.v.)’e itaât
edilmesini farz kılmıştır. Muhammed (s.a.v.) Allâh (c.c.)’ün kendisine risaleti
göndermesiyle Resûl oldu. Resûlullâh (s.a.v.)’in sünnetlerine tabi olunması da
Allâhü Te‘âlânın emri ile farz kılındı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bazı
âlimler de şöyle dedi: Aslında Resûlullâh (s.a.v.)’in sünnetlerinin aslı, Allâh
(c.c.)’ün Kitab'ında mevcuttur. Kur’an’da aslı zikredilen namaz, alışveriş,
faiz ve daha nice hükümlerin, nasıl olacaklarını hep sünnet açıklamaktadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam
Beyhakî kendi senedi ile Ömer (r.a.)'den nakletti ki: Ömer (r.a.) minberde iken
şöyle dedi: “Ey insanlar! Görüş bildirme, Resûlullâh (s.a.v.)'den ise o bir
gerçektir, haktır. Çünkü bunu Resûlullâh (s.a.v.)'e Allâh (c.c.) bildirmiştir.”</p>

<p><b>(İmam-ı Suyutî, Akidede Sünnetin Yeri, 18.s.)</b></p>

<p><b>9 KASIM 2007</b></p>

<p><b>RESÛLULLAH (S.A.V.)’İN KONUŞMA TARZI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âişe (r.a.)'dan: Resûlullah (s.a.v.) tek tek konuşurdu. Eğer biri saymaya
kalksa, konuştuğu kelimelerin harflerini sayabilirdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âişe (r.a.)'dân: “Resûlullah (s.a.v.) tek tek konuşur ve konuştuğunu herkes
anlardı. Acele ederek konuşmazdı.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.)'den: “Resûlullah (s.a.v.) konuştuğu zaman bir sözü üç defa tekrar
ederdi. Bir topluluğun yanına varınca onlara üç defa selâm verirdi.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Hureyre (r.a.) anlatıyor: Resûlullah (s.a.v.)'in şöyle buyurduğunu işittim:“Hikmetli sözlerle gönderildim. Düşmana verdiğim korku sayesinde zafer
kazandım. Uyurken yeryüzü hazinelerinin anahtarları bana getirilerek elime
kondu.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
b. Selâm (r.a.)'dan: Resûlullah (s.a.v.) konuşmaya başladığı zaman çok defa
gözlerini semaya kaldırırdı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Amr
ibnü’l As (r.a.) anlatıyor: Resûlullah (s.a.v.) yüzünü kavmin en kötülerine
karşı çevirir ve onlarla konuşurdu. Bu hareketi ile onları dîne ısındırırdı.
Yüzünü bana doğru da çevirir ve benimle, de konuşurdu. Bunun üzerine ben,
kendimi kavmimin en hayırlısı zannettim. Resûlullah (s.a.v.)'e: “- Yâ Resûlallâh!
Ben mi daha hayırlıyım, yoksa Ebû Bekir (r.a.) mi?” diye sordum.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ebû Bekir.” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Yâ Resûlallâh! Ben mi daha hayırlıyım, yoksa Ömer (r.a.) mi?” dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Ömer.” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Yâ Resûlullah! Ben mi daha hayırlıyım, yoksa Osman (r.a.) mi?” diye sordum.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“-
Osman.” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne
zaman ki Resûlullah (s.a.v.)'e bu soruları sordum, bir daha bana yüzünü dönüp
konuşmaz oldu. Keşke sormasaydım.</p>

<p><b>(M. Yusuf Kandehlevi, </b></p>

<p><b>Hadislerle Müslümanlık, 3.c., 1238.s.)</b></p>

<p><b>10 KASIM 2007</b></p>

<p><b>EMİRLİK
- HİLAFET - ÂDİL HÜKÜMDAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.): “Âdil hükümdarın bir günü (bir gün adaletle hükmetmesi) bir
adamın kendi kendine altmış sene (nafile) ibadet etmesinden daha hayırlıdır.” (Taberanî ve Beyhakî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Cennete
ilk girecek üç sınıf var. (Bunlardan biri de) adil hükümdardır” (Müslim) buyurmuştur. Ebû Said el-Hudrî (r.a.)'in
rivayetinde ise:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kıyamet
günü benim meclisime en yakın olan adil hükümdardır” (İsfehan “Et-Terğîb
ve't-Terhib” de) buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Emirlik
ve hilafet en büyük ibadetlerden olduğu kadar, o nisbette büyük tehlikeleri de
olduğundan takva sahibleri ona asla yaklaşmaz ve ondan uzaklaşırlar. Çünkü
burada hisleri harekete geçer, makam ve insanları idare etmek sevgisi insana
galebe çalar. Zira bunlar dünya zevklerinin son haddidir. Bir def'a riyaset sevilmeye
başlanınca artık bu adam nefsinin arzularına uyar ve tamamen nefsine esir
olmaktan korkulur da, hak da olsa makamına halel getirecek her şeyden
uzaklaşır. Batıl da olsa makamını kuvvetlendirecek her çareye başvurur. İşte bu
anda helâke gider de zâlim bir hükümdar olur, zâlim bir sultanın bir günlük
hükmü, yukarıdaki hadisin mefhum-u muhalifine göre altmış senelik fısktan daha
kötü olur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) de bir hadîsinde şöyle buyurmuştur: “Hiçbir aşîret reisi yoktur
ki, Kıyamet günü eli boynuna bağlı olarak mahşer yerine gelmesin. Ya adâleti
kendisini kurtarır veya zulmü kendisini helâk eder.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdurrahman
bin Semûre'nin rivayetinde Resûl-i Ekrem (s.a.v.) kendisine: “Ya Abderrahman,
emirlik isteme, istemeden sana emaret teklif edilirse yardım görürsün. Eğer
istemek sûretiyle bir mevkîye geçersen acziyyet içinde kalırsın.” (Buhârî) buyurmuştur. </p>

<p><b>(İmâm-ı Gazâli (rh.a.),</b></p>

<p><b>İhyâ-u Ulumi’d-dîn, 3.c., 693-696.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>11 KASIM 2007</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>HİÇKİMSE CENNETE AMELİYLE GİREMEZ,</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>ANCAK ALLÂH’IN RAHMETİYLE GİRER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Musa
b. Ukbe rivâyet eder: Ebû Selem b. Abdirrahman b. Avf'ı, Peygamberimiz
(s.a.v.)'in zevcesi Âişe (r.anha)’dan rivayet ederken dinledim. Âişe (r.anha)
şöyle diyormuş: Resûlullâh (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Doğruyu
arayın, yaklaşın ve müjde size! Çünkü hiçbir kimseyi ameli cennete koyacak
değildir.” buyurdu Ashab (r.a.e.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seni
de mi yâ Resûlallâh? dediler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“(Evet!)
Beni de! Meğer ki, Allâh kendinden bir rahmetle beni örtmüş ola! İyi bilin ki,
Allâh'a en makbul amel az da olsa devamlı yapılandır.” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Doğruyu
arayın, yaklaşın…” cümlesinden murad: Doğruyu arayın, onunla amel edin. Bunu
yapamazsanız hiç olmazsa ona yaklaşın, demektir. Buradaki doğruluk, her işte
ifratla tefrit arasında orta yolu tutmaktır. Müjdeden murad da amelin
karşılığındaki sevabdır. Velev ki az olsun.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
hadisler hiçbir kimsenin ibâdet ve tatlarıyla sevabı ve cenneti hak etmediğine,
bunların ancak Allâh tarafından bir ikram ve ihsan olmak üzere verildiğine
delâlet etmektedirler ki, ehl-i sünnetin mezhebi de budur. Ehl-i Sünnete göre
akıl; sevab, azab gibi şeyleri isbat etmediği gibi, bir şeyi vâcib veya haram
da kılamaz. Allâh'ın teklif ettiği şeylerde aklın hiçbir dahlu tesiri (etkisi)
yoktur. Bunlar ancak şeriatla sâbit olur. Yine ehl-i sünnetin mezhebine göre
Allâh'a vâcib olan bir şey yoktur. Bütün dünya ve âhiret âlemi onun mülk ve
sultanındadır. Dilediğini yapmakta tamamiyle serbesttir. Bütün mutı (itaat
eden) ve Sâlih kullarını azab etmiş olsa, bu onun bir adâleti; ikrâm ve ihsan
buyurarak cennetine koysa, bu da onun fadlu keremidir. Bu hal kâfirler hakkında
da böyledir. Ancak kâfirleri cennete koymayacağını haber vermiştir. Şu halde
mü'minleri rahmetiyle cennete koyacak, kâfirlere de adâletiyle ebediyen
cehennemde azâb edecektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Sahih-i Müslim Tercüme ve Şerhi, 11.c., 224.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>12 KASIM 2007</b></p>

<p><b>AİDS HASTALIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Genellikle
zina ve homoseksüellik (eşcinsellikle) gibi cinsî temas sonucu olarak, erkekten
ve hayvandan insana geçen bulaşıcı ve öldürücü bir hastalıktır. Henüz tedavisi
mümkün olmamaktadır. Cinsel temas, kan ve kan ürünleri yoluyla bulaştığı gibi,
AİDS'li annenin sütünü emen çocuğa da bulaşmaktadır. Ancak cinsel temas yoluyla
bulaşması, diğerlerine göre %73 nisbetinde yüksektir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Halsizlik,
kansızlık, ishal, deri dökülmeleri, bronşit, zatürre, solunum yetersizliği,
menenjit, karaciğer fonksiyon bozukluğu, muhtelif felçler, bazı kanserler ve
nihayet vücudun bütün hastalıklarına karşı dirençsiz kalması gibi belirtiler
gösterir.</p>

<p><b>(Doç. Dr. Ahmet Coşkun, </b></p>

<p><b>İlim ve İslamın Işığında AİDS)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamberimiz
(s.a.v.) de: “Herhangi bir millette fuhuş yaygınlaşırsa, o toplumda toplu
ölümler çoğalır.” (Muvatta, Cihad 26)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bir
millette (zina ve homoseksüellik gibi) fuhuş açıktan yapılır ve yaygınlaşırsa,
onlar arasında taun, yani bulaşıcı bir hastalık baş gösterir. Bununla da
kalmaz, kendilerinden önce yaşayan insanların tanımadıkları, yeni hastalıklara
maruz kalırlar.” buyurmuştur. (İ.Mace, Kitâbü’l Fiten
4019) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
çirkin fiileri yapanlar hakkında Peygamberimiz (s.a.v.)’in haber verdiği “adı bilinmedik
bulaşıcı hastalıklar meydana getirir” buyurması apaçık bir mucizeden başka bir
şey değildir.</p>

<p>••••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ey
Muhammed sana vahyolunan kitâbı oku. Namâzı dosdoğru kıl. Şüphesiz namâz insanı
fuhuş ve kötü şeylerden alı koyar.” (Ankebût s. 45)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Zinâya
yaklaşmayın. Zîrâ o, bir hayâsızlıktır ve kötü bir yoldur.” (İsra s. 32)</p>

<p><b>13 KASIM 2007</b></p>

<p><b>KÜFÜR
SÖZLERDEN SAKINMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şer'an
mübarek olan şeylere sövmek: Dine, îmâna, Kitaba, peygamberlere, mezhebe,
Kâ‘beye, Ashab’a sövmek; Müslümana gâvur oğlu gâvur, gâvurun kızı, gâvurun
karısı, gâvurun malı demek; Azrâil suratlı, zebânî kılıklı... gibi sözlerle
meleği tahkir etmek; gâvur olacağını söyleyerek... olayım ki şöyledir diye
yemin etmek; yalnız Lâ İlâhe demek; “Namaz kıl! Bu sünnettir, yap!” deyince
asla yapmam demek;  kâfire gönülden bayramın mübarek olsun, sabahın hayrolsun,
dostum, çelebi demek; gâvura ta‘zîm etmek; mü'minin ölüsüne, ecdadına,
silsilesine, cinsine, cibilliyetine, ağzına, yüzüne, mezarına... sövmek; gıybet
için bu bir şey midir? demek; çalınmış ve kaybolmuş şeylerin nerede olduğunu
bilirim demek;  sövmenin adını günah koymuşlar demek; yaptığı bir iş için Allâh
bilir yapmadım demek dinden çıkmağa sebep olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
Hadîs-i şerif mucibince: (Müslümana gâvur diyenin bu sözü kendine gelir.) (Kötü
söz sahibinindir.) denilmesi doğrudur. Ya, Rabbimize küfredene karşı hiç sükût
edilir mi? Aşırı tecavüz karşısında duygusuz kalmak asla câiz değildir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Falcılık,
cincilik, sihir yapmak, yaptırmak veya bunlara inanmak, herhangi bir işi
doğrudan doğruya sebepten bilmek, haramı sanat yapmak, bir şeyde (meselâ:Baykuş, tavşan ve Salı gününde) uğursuzluk saymak, nazar boncuğundan fayda
ummak gibi işler de derecesine göre îman için tehlikeli veya zararlıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Anaya,
avrada sövmek, anam avradım olsun demek çok sakıncalıdır. Îmân, nikâh
gidebilir. Sarhoş mükelleftir. Küfrederse, îmân ve nikâhı yenilemesi lâzımdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Küfür
söz söyleyene evvelâ: Bir daha söylememek üzere tevbe etmek, îmânı yenilemek;nikâhlı ise hususî sûrette nikâhını da tazelemek lâzımdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Numan Kurtulmuş, Âmentü Şerhi, 59-60.s.)</b></p>

<p><b>14 KASIM 2007</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>AZ İŞLEYİP ÇOK KAZANMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Berâ
radıyallahu anh'in şöyle demiş olduğu rivayet olunmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uhud
harbinde Nebî sallallâhu aleyhi ve sellem'e demir zırh ile yüzü örtülü bir kişi
geldi de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ya Resûlallâh! Hemen harb edeyim de sonra mı müslüman olayım? diye sordu.
Resûlullâh -sallallâhü aleyhi vesellem-:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Müslüman ol sonra harb et! buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
da müslüman oldu sonra vuruştu. Nihayet şehid oldu. Bunun üzerine Resûlullah
sallallâhu aleyhi ve sellem:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Az işledi, fakat çok kazandı, buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cihâd
ederek şehid düşen bu kahraman, Müslim'in rivayetine göre Ensar’dan Nebit
oğullarından olduğu rivâyet edilmiş ise de Buhârî Şârihi Eşheloğullarından Amr
İbn-i Sâbit'dir demiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
aziz şehid Cenâb-ı Allâh'a bir kere olsun secde etmeden cennete girmiştir. Ebû
Hureyre radıyallahu anh bu garibeyi bir bilmece şeklinde sorarak: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Haydi
bana bir kişi bildiriniz ki, o bir kere olsun namaz kılmadan cennete girmiş
olsun?” diye sormuş. Bilinmeyince de, “Hâ, o, Amr İbn-i Sabittir.” der imiş ve
mübarek şehidin hamaset menkibesini anlatırmış.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
sallallahu aleyhi ve sellem'in “İbtidâ müslüman ol sonra gazâ et” buyurmaları
şehidin şahâdet rütbesine ve bu sûretle Cenâb-ı Allâh’ın ihsan ve keremiyle bir
saatte cennet gibi ebedî bir saadete erebilmesinin onun islâm câmi‘asına girmiş
olmasına mütevakkıf olduğu hükmünü iş'ar eder.</p>

<p><b>(Hz. M. Sâmî Ramazanoğlu (k.s.) Musahabe 3, 160.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>15 KASIM 2007</b></p>

<p><b>ALLAH RESÛLÜ (S.A.V.)</b></p>

<p><b>DÜŞMANINA DA MERHAMETLİYDİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sumame
bin Usal, Mekke’nin buğday kaynağı Yemame’nin hükümdarıdır... Hz. Muhammed
(s.a.v.)’i öldürmeye teşebbüs eder, beceremez... Her yerde her fırsatı
kullanır. İslam’ın gelişmesini engellemeye çalışır... Ve bir gün ilâhî kader
tecellisi, Sumame Müslümanların eline esir düşer. Allah Elçisi (s.a.v.)’in
arkadaşları Sumame’yi getirip, Medine mescidinin direklerinden birine
bağlarlar... Hz. Muhammed (s.a.v.) sorar:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Sumame, gönlünden neler geçiyor?”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Muhammed (s.a.v.)! Sadece hayır... Eğer benim idamımı emredersen bir kanlı
katili katletmiş olursun. Eğer serbest bırakırsan, böyle bir iyiliğin altında
kalmayacak birine iyilik yapmış olursun. O zaman da sana isteyebileceğinden
daha fazla mal ve para veririm...”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kâinatın
Övüncü” (s.a.v.) sadece tebessüm eder... Emreder, Sumame incitilmez... Direkte
bağlı tutulduğu üç gün boyunca yemekleri Peygamber (s.a.v.)’in evinden
gönderilir. Hergün Allah’ın Elçisi (s.a.v.), kendisini ziyaret edip, aynı
soruyu sorar, aynı cevapları alır... Bu üç günlük zoraki konukluk sayesinde
Sumame, İslam’ı, Hz. Muhammed (s.a.v.)’i ve Müslümanları yakından ve gerçek
nitelikleriyle tanıma imkânına sahip olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Amaç
gerçekleştiği için de, üçüncü gün ipleri bizzat Hz. Muhammed (s.a.v.)
tarafından çözülür. Hiçbir karşılık istenmeden serbest bırakılmıştır... Bu akıl
almaz şefkât sayesinde, Sumame de daha niceleri gibi, şoktadır. Öldürülmeyi
beklerken karşılıksız salıverilmenin sevinciyle Hz. Muhammed (s.a.v.)’in
ellerine kapanır...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allah’a yemin olsun ki birkaç gün öncesine kadar senin yüzün benim için
dünyadaki en sevimsiz yüzdü. Fakat şimdi sen bana “En Sevgili”sin.” Şahâdet
getirir, Müslüman olur.. Mekke’ye gider ve tarihe “ilk umre yapan Müslüman”
olarak geçer... Müslümanlara yaptıkları zulüm ve düşmanlığa misilleme olarak
Mekke’nin buğdayını keser.. Aç ve çaresiz Mekkeliler, Hz. Muhammed (s.a.v.)’in
şefaatine sığınırlar... O emir verir buğday tekrar sevk edilmeye başlanır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Bekir (r.a.)’in halifeliği döneminde, dinden dönenlerle yapılan savaşlarda
Sumame şehid olur... Rabbine yürür… </p>

<p><b>(Buhârî,
Müslim)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>1 KASIM 2007</b></p>

<p><b>ALLÂH
(C.C.) YOLUNDA İNFAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnfak
da insanların derecelerine göre derece derecedir. Avamın infakı yalnızca malını
vermektir ki mükâfaatı cennettir. Havassın infakı malını infak etmekle beraber
nefsini de tezkiye ve kalbini tasfiye etmekdir ki ecri Kıyamet gününde Vech-i
akdes-i ilâhî'yi müşahede ni'metine nâiliyyetdir. Bu sebeble mü'mine gereken ve
yaraşan, malını infak ederken nefsini de temizlemek ve kalbini Allâh (c.c.)’e
tahsis etmekdir. Kalbinde mal sevgisi, dünyâ sevgisi bulunan bir mü'min îmanın
zevkine ve kemâline eremez. Cimrilikten sakınmak ve elinde bulunanın ölçüsünde
cömert olmağa çalışmak da mü'minliğin şiârındandır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tebük
seferi zuhur etdiğinde Ashâb-ı kirâm, herbiri kendi durumlarına göre öyle
fedâkârlıklarda bulunmuşlardır ki meselâ Hazret-i Osman (r.a.) sefere çıkacak
olan orduyu ki meşakkatinden dolayı -Ceyşu'l Usre- deniliyordu, teçhiz etdi.
Techizâtıyle beraber bin deve ve bin dinar verdi. Resûlullah (s.a.v.) gayet
memnun ve mahzûz olup:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Yâ Rabbi, ben Osman'dan râzıyım, Sen de râzı ol! demişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdurrahman
bin Avf (r.a.) malının yarısını tasadduk ederek dört bin dinar verdiler. Ve
dediler ki: “Şimdilik yanımda sekiz bin dînar vardı. Dört binini aileme
bırakdım, dört binini de Rabbime ikraz etdim.” Nebiy-yi Ekrem (s.a.v.)
Efendimiz:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
İnfak etdiğini de, ailene bırakdığını da Allâh (c.c.) bereketlendirsin.
buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bazı
büyükler derler ki: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“İnfakdan
sonra başa kakmak nifaka, infakdan sonra gönül kıracak şeyler söylemek yâhud
yapmak da riyâya girer ki her ikisi de şirkdir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. M. Sâmî Ramazanoğlu (k.s.), </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Bakara Sûresi Tefsîri, 346.s.)</b></p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>17 KASIM 2007</b></p>

<p><b>İNSANIN
AHLÂKI BULUNDUĞU </b></p>

<p><b>ÇEVREYE
GÖRE ŞEKİLLENİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlâhî
kanun o tarzda cereyan etmiştir ki: bir müjdenin arkasından hemen bir tehdîd
gelir. Zira hikmet-i ilâhî gereği kulları doğru yola irşad konusunda bazen
teşvîk, bazen korkutma; bazen müjde ve bazen de inzâr kullanılır. Zira insan
lütuf ve kahırla kemâle doğru yükselerek yol alır, cemâl ve celâl cennetiyle
kurtuluşa erer.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
âyetlerdeki (Bakara s. 75-82) işâret: Filozof
ve tabiatcılardan akla mağrur olan bazıları gafletlerinin aşırılığından dolayı,
“çirkin davranış ve sözler ruhlarının temizliğine te’sir etmez zannetmişler ve
“ruhlar, cesedlerden ayrılınca her şey aslına döner, cesed kendi unsurlarına döner,
ruh da ulvî mekâna yükselir, amellerin neticelerinden hiç birşey sayılı bir kaç
gün hariç, onu zahmete sokmaz” fikrini savunmuşlardır ki, bu bâtıl bir
düşüncedir. Zira akıllı insan hissen ve aklen müşahede eder ki, hayvânî
şehvetlerin peşinden gitmek ve nefsânî zevkleri eksiksiz tatmak; hırs, emel,
kin, hased, buğz, gazab, cimrilik, kibir ve yalan gibi kötü ahlâka sebep olur.
Bunlar ise kötülüğü sürekli emreden nefsin (nefs-i emmâre) sıfatlarındandır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İnsanın
ahlâkı bulunduğu muhite göre şekillenir. İnsan, ahlâken bozuk bir muhitte
bulunuyorsa, ondaki hilm, kerem, insanlık, doğruluk, haya, iffet, sabır ve
şükür gibi güzel hasletler, şeytanî ve hayvanî ahlâka dönüşür. Hevâ heves ve
şehvetleri yok etmek için gayret eden insan, değerli ahlak ve kalb temizliğini
elde etmiş ve aslî vatanına (âhirete) sevgi beslemiş olur. Nefsi emmâreye tâbi
olan ruh, hakkın emirlerine boyun eğen ruhla bir sayılmaz.</p>

<p><b>(Hz. Mahmud Sâmî Ramazânoğlu (k.s.),</b></p>

<p><b>Bakara Sûresi Tefsiri, 154.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>18 KASIM 2007</b></p>

<p><b>HZ.
FATIMA (R.ANHÂ)’NIN</b></p>

<p><b>MEHRİ VE
ÇEYİZİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nikâh
merasiminden sonra Peygamber (s.a.v.) Efendimiz nikâhın kıyıldığını mübârek
kızları Hz. Fâtıma-i Zehrâ (r.anha)'ya haber verirken gözlerinden yaşlar
akıyordu. Hz. Fâtıma sordu: “Babacığım, niçin ağlıyorsunuz, neden üzgünsünüz?”
Peygamber (s.a.v.) Efendimiz: “Kızım, senin için ağlıyorum. Çünkü sen de benim
gibi, anadan mahrum kaldın. Annen Hz. Hatice sağ olsaydı da bugünkü sevincimize
katılsaydı. Senin çeyizlerini kendi elleriyle yapardı. Hep beraber sevinir
mes‘ud olurduk. Ne çâre, bu hayatın icaplarındandır ki, acı ile tatlı
beraberdir. Allâh'ın takdiri böyle imiş. İşte kızım, sen de bu durumda gelin
oluyorsun da onun için üzgünüm.” diye cevap verdiler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Fâtıma: “Babacığım, herkesin kızlarının mehri altın ve gümüşle takdir ediliyor.
Benim mehrim de böyle olursa, seninle diğerleri arasında ne fark olur? Gönlüm
arzu eder ki, benim mehrim yarın mahşer gününde senin ümmetinin günahkârlarının
ilâhî afv ve mağfirete kavuşabilmeleri için ancak sizin şefâatiniz olsun.”
deyince Allâh tarafından Hz. Fâtıma (r.anhâ)’nın bu dileğinin kabul olunduğu
Peygamber (s.a.v.) Efendimize bildirildi. Hz. Peygamber (s.a.v.) de: “Âferin
kızım, Peygamber çocuğu olduğunu belli ettin.” buyurdular. Sonra Hz. Peygamber
(s.a.v.) Hz. Alî (r.a.)’den almış oldukları 400 dirhem gümüşten 63 dirhemini
ayırdı. Geri kalanı Ümmü Seleme (r.a.)'e “Sen bunları saklayıver.” diye verdi.
Sonra Hz. Ebû Bekr (r.a.)’e “Ey Ebâ Bekir, bu parayı al, çarşıya git, Fâtıma'ya
çeyiz için gereken eşyayı al.” buyurdu. Hz. Ebû Bekir (r.a.) çarşıya gitti, bir
sedir, yüzü keçi derisinden bir yün yatak, içi hurma lifi dolu bir yastık,
üzerine örtünmek için bir battaniye, yere yaymak için bir kilim, su içmek için
bir maşraba, bir takım çamaşır, elbise ve bazı ufak tefek şeyler aldılar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Bekir (r.a.) bunları pazardan satın alıp Hz. Peygamber (s.a.v)'e getirince
gözleri yaşla dolan Peygamber (s.a.v.) Efendimiz “Yâ Rabb, senin sevmediğin
israftan, çekinen kimselere bu eşyayı hayırlı ve mübarek kıl.” diye duâ
buyurdular. Hz. Fâtıma bu eşyayı bütün hayatı boyunca kullanmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(M. Cemal Öğüt, Hz. Fatıma-i Zehra, 54.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>19 KASIM 2007</b></p>

<p><b>PEYGAMBERİMİZ (S.A.V.) VE TEDÂVİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamber (s.a.v.)‘in tıbba dair hadislerinin bir kısmı genel tıp konularına,
bir kısmı koruyucu hekimliğe ve diğer bir kısmı da tedâvi etmeye dair ilaç
tariflerinden ibarettir. Bu hadislerin çoğu, o dönemde Arap Yarımadası’ndaki
yanlış tıbbî uygulamaları düzeltmek ve tıbba yeni bir hüviyet kazandırmak gibi
önemli bir rol oynamıştır. Ortaçağa hâkim olan bir İslâm tıbbının doğmasına
zemin teşkil etmiştir. Ebû Bekir Râzî ve İbn-i Sînâ ile bunlardan sonra gelen
meşhur tabiplerin bilimsel açıklamalarının en başta gelen kaynakları Kur‘an-ı
Kerim’in tıp ile alâkalı âyetleri ile Hz. Peygamber (s.a.v.)’in aynı konudaki
hadîs-i şerîfleridir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Meşhur
muhaddisler eserlerinde Hz. Peygamber (s.a.v.)’in tıp ile ilgili hadîslerine
yer vermişler, hatta bu konuya “Kitâbü’t-Tıb” adı altında özel bölümler
ayırmışlardır. Bunların dışında ayrıca “Tıbb-ı Nebevi” adı altında müstakil
eserler kaleme alınmıştır. Koruyucu ve tedavi edici hekimliğe ait hadislerden
bazıları şunlardır: “Kim, bilgisi olmadığı halde hekimlik yapmaya kalkışırsa
sebep olacağı zararı öder.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sa’d
b. Ebî Vakkas (r.a.) hastalandığında Hz. Peygamber (s.a.v.) onu ziyarete gitmiş
ve “Haris b. Kelede’yi çağırın. O iyi bir hekimdir. Seni tedavi etsin.”
buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allah,
verdiği derdin şifasını da verir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bir
yerde veba olduğunu işitirseniz oraya girmeyiniz. Bulunduğunuz yerde veba
ortaya çıkarsa oradan ayrılmayınız.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Size
ne oluyor ki, dişleriniz sararmış olduğu halde yanıma geliyorsunuz. Misvak
kullanınız.”</p>

<p><b>(İbrahim Sarıçam,</b></p>

<p><b>Hz. Muhammed (s.a.v.) ve Evrensel Mesajı, 325.s.)</b></p>

<p><b>&nbsp;</b></p>

<p><b>20 KASIM 2007</b></p>

<p><b>HADİS
İLMİNDE DİKKATLİ OLMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enes
(r.a.) ve İbn-i Ömer (r.a.) dediler ki: Resûlullâh (s.a.v.) buyurdu ki: “Kim benim
sünnetimden yüz çevirirse o benden değildir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbas (r.a.) dedi ki; Resûlullâh (s.a.v.) buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allâhım
benim halifelerime merhamet et.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Biz
dedik ki: “Ya Resûlullâh (s.a.v.) senin halifen kimlerdir.” Resûlullâh (s.a.v.)
buyurdu ki: “Onlar öyle kimselerdir ki, benden sonra gelip, benim hadislerimi
nakledip ve onları insanlara öğretenlerdir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Nuaym (r.a.) Hilye adlı kitabında İbn-i Abbas (r.a.)’dan nakletti ki; İbn-i
Abbas (r.a.) şöyle dedi: Resûlullâh (s.a.v.) buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
ümmetime benim sahih bir hadisimi naklederse ve bu naklettiği hadisle bir
sünnet diriltilir ve bir bid'at ortadan kaldırılırsa, işte bu kişi için Cennet
vardır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdu ki: “Kim, ben söylemediğim halde bana yalan söz isnad ederse
veya emrettiğim bir şeyi kabul etmezse, o kişi cehennemdeki yerine
hazırlansın.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) buyurdu ki: “Kim ben söylemediğim halde, bana yalan söz isnad ederse,
ateşteki yerine hazırlansın. Ve kime de benden bir hadis ulaşır da onu kabul
etmezse, o kişinin kıyamet gününde düşmanıyım. Size, benden bilmediğiniz bir
hadis ulaşırsa, “Allâh (c.c.) en iyi bilendir” deyiniz.” (Taberanî) Evsat
kitabında Cabir (r.a.)’den nakletti ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cabir
(r.a.) dedi ki: Resûlullâh (s.a.v.) şöyle buyurdu: “Kime, benden sahih bir
hadis nakledilir de onu yalanlarsa, o kişi, üç şeyi yalanlamış olur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Allâhü Te‘âlâ (c.c.)'ü,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Resûlullâh (s.a.v.)’i,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Bu hadisi nakleden kişiyi.”</p>

<p><b>(İmam-ı Suyutî, Akidede Sünnetin Yeri, 84.s.)</b></p>

<p><b>21 KASIM 2007</b></p>

<p><b>İSLÂM’DA AHDE VEFÂ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buhârî’den:Cübeyr bin Mut‘im (r.a.)’den rivâyete göre, Nebî (s.a.v.) Efendimiz müşriklerin
Bedir maktülleri hakkında şöyle buyurmuştur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Cübeyr! Eğer baban Mut‘im bin Adiy sağ olsaydı, sonra şu kokmuş cîfeler
hakkında şefaat etseydi hiç şübhesiz bunları Mut‘im’e diri diri ve fidye-i
necat olmaksızın bağışlardım!” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Îzâhı:Resûlullâh (s.a.v.) Efendimiz bu kadar kanlı düşmânları bağışlamak derecesinde
Mut‘im bin Adiy (r.a.)’e teveccüh göstermesi, Mut‘im (r.a.)’in, Resûlullâh
(s.a.v.) Efendimizin üzerinde pek büyük hakk-ı minneti bulunmasındandır. Şöyle
ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) Efendimiz Tâif seferinde me’yûs bir halde Mekke’ye dönüp geldiğinde
Mut‘im (r.a.), Peygamberimiz (s.a.v.) Efendimiz Hazretlerini himâyesine almış
ve dört oğluna emr edip silâhlandırarak bunların her birisini Kâ‘be’nin birer
rüknüne dikerek Resûlullâh (s.a.v.) üzerinde himâyesi olduğunu Kureyş’e karşı
îlân etmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
haber Kureyş’e erişince Mut‘im (r.a.)’e gelerek Kureyş:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Sen hakk-ı himâyesi mu‘teber olup küçük görülmeyen bir kimsesin!” deyip
himâyesini kabûl etmişlerdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bundan
evvel Kureyş, Hâşimîleri, Hâşimoğulları mahallesinde muhâsara ettiklerinden
mahsurlar hakkında bir sâhife yazmışlardı. Bu alçak sahîfeyi Mut‘im bin Adiy
(r.a.), paçavra gibi yırtıp atmıştı. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte,
Mut’im (r.a.)’in bu şerefli eline hürmeten on dört senelik bir zulüm ve
husûmetin intikam mahsûlünü bile Resûl-i Ekrem (s.a.v.) Efendimiz Hazretleri
“Bağışlarım!” buyuruyor.</p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Bedir Gazvesi, 87.s.)</b></p>

<p><b>22 KASIM 2007</b></p>

<p><b>SİLSİLE-İ ÂLİYYE’NİN ONBİRİNCİ POSTNÎŞÎNİ HZ. MAHMÛD-I FAĞNEVÎ
(K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mâverâünnehr
bölgesinin Tûr-i Sînâ gibi mukaddes bir yer olmasına vesile olan, orayı
nûrlandıran büyük âlim ve velîlerden olan Mahmûd-i İncir-i Fağnevî, Buhara'nın
Fağne köyünde doğdu ve Akbenî nâhiyesinde yerleşti. Doğum târihi
bilinmemektedir. 1315 (H.715) senesinde vefat etti. Mimarlıkla geçinirdi.
Zamanın meşhur velîsi Hâce Arif-i Rivgirî hazretlerinin derslerinde ve
sohbetlerinde yetişip, kemâle geldi. Maddî ve manevî ilimlerde zamânının en
büyük âlimlerinden oldu. İnsanları irşâd edip, saadet yolunu göstermek için
hocasından icazet aldı. Bir çok âlim yetiştirdi. Binlerce kimsenin, dalâletten
hidâyete (doğru yola, saadete) kavuşmasına vesîle oldu. Yetiştirdiği âlimlerin
en büyüğü Hâce Ali Râmitenî hazretleridir. Kendisinden sonra halîfesi olmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zikri
sesli yapardı. Vaktinin büyük âlimlerinden Hâce Muhammed Pârisâ'nın
dedelerinden olan Mevlânâ Hafizuddîn, Buhara'da, o zamanın en büyük imâm ve
âlimlerinin huzûrunda, Hâce Mahmûd'a: “Siz hangi niyyetle cehri (sesli) zikr
ile meşgul oluyorsunuz?” diye sordu. Cevâbında: “Uyuyanları uyandırmak,
gafillere işittirmek ve insanları dînin ana caddesi ve doğru yolu üzerinde
yürütmek, hakîkate teşvik etmek, böylece insanların, bütün iyiliklerinin
anahtarı ve her mutluluğun esâsı olan tövbe ve bir büyüğe bağlanmalarına sebep
olmak istiyorum.” buyurdu. Bunu duyunca Mevlânâ böyle zikretmeniz helâl olur.”
dedi ve hakikatini mecazdan ayrılma hududunun belli olması için sesli zikrin
sınırını (şartını) rica etti. Bunun üzerine Mahmûd İncir-i Fağnevî şöyle
buyurdu: “Sesli zikri ancak, dili yalandan ve gıybetten, boğazı, mîdesi haram
ve şüpheliden temiz, kalbi riya ve gösterişten uzak, sırrı Rabbinden başka her
şeye teveccühden münezzeh olan yapabilir.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Yeni Rehber Ansiklopedisi, 13.c., 157.s.)</b></p>

<p>&nbsp;</p>

<p>&nbsp;</p>

<p><b>23 KASIM 2007</b></p>

<p><b>ERKEKLERİN SAKAL BIRAKMASI VE</b></p>

<p><b>KESTİRMELERİNİN HÜKMÜ NEDİR?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sakal,
Peygamber (s.a.v.)'in sünneti, yani yolu olduğu gibi, bütün peygamberlerin de
sünnetidir. Cenab-ı Allâh tarafından gönderilen bütün nebi ve resûller sakallı
idiler. Bu yüzden sakalın büyük bir önemi vardır. İslâm'da sakalın hükmüne
gelince: Hanefî, Malikî ve Hanbelî mezheplerine göre erkeklerin sakal
bırakmaları vaciptir. Peygamber (s.a.v.) şöyle buyurur: “On haslet
fıtrattandır; Bıyığı kısaltmak, sakal bırakmak, misvak kullanmak...” Ayrıca
buyurmuştur ki: “Bıyıkları kısaltınız, sakalları da bırakınız.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yukarıda
adı geçen mezhep kurucu ve sâlikleri, hadisteki emir vücup içindir, diyerek
sakal kesmenin haram olduğuna hükmetmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şafiî
âlimlere göre ise sakal bırakmak vacip değil, sünnettir, kesmek tenzîhen
mekruhtur. Gazali, Şeyh Zekeriyya el Ensârî, İbn-i Hacer, Remlî, Hatîb Şirbînî,
İmam Nevevî ve Rafiî de bu görüştedirler.</p>

<p><b>(Halil Günenç, </b></p>

<p><b>Günümüz Meselelerine Fetvalar, 2.c., 277.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>&nbsp;</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>ALTIN VE GÜMÜŞ YÜZÜK TAKMAK </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>CAİZ MİDİR?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gümüş
yüzük takmak, erkek ve kadın için mubah ise de, altın yüzük takmak erkek için
haram, kadın için helaldir. Peygamberimiz (s.a.v.) buyuruyor ki: “Altın ve ipek
ümmetimin kadınlarına helâl, erkeklerine haram kılınmıştır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdullah
ibn-i Abbas (r.a.)'dan rivayet edilmiştir: “Peygamberimiz (s.a.v.) birisinin
elinde (parmağında) altın yüzük gördü. Hemen elinden çıkarıp attı. Ve dedi ki
nasıl olur da sizden biriniz bir ateş parçasını alıp eline sokar?”
Peygamberimiz (s.a.v.) gittikten sonra adama:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yüzüğünü
al ondan faydalan, denildiğinde “Hayır Allâh'a yemin ederim madem ki
Peygamberimiz (s.a.v.) atmıştır asla almam.” dedi. Hulâsa dört mezheb ile
Sahâbenin cumhuruna göre erkek için altın yüzük takmak haramdır. Cevazı için
fetva vermek doğru değildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Halil Günenç, </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Günümüz Meselelerine Fetvalar, 1.c., 130.s.)</b></p>

<p><b>&nbsp;</b></p>

<p><b>&nbsp;</b></p>

<p><b>24 KASIM 2007</b></p>

<p><b>OSMANLI HAKİMİYETİNE GİRMEK ARZUSUYLA KÜRT BEYLERİNDEN YAVUZ SULTAN
SELİM’E DAVET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1514’de
Yavuz Sultan Selim Hân’ın Şiî Şah İsmail’i Çaldıranda mağlub etmesiyle, Doğu ve
Güneydoğu Anadolu’daki Sünnî halk harekete geçmişti. Bölgedeki Kürt Beyleri de
bir araya gelerek, Osmanlı Hakimiyetine girmek gerektiğine karar verip,
aşağıdaki nâmeyi imzalamışlar, ve Molla İdris’i de elçi olarak Yavuz Sultan
Selim Hân’a göndermişlerdi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Can-ü
gönülden İslam Sultanı’na biat eyledik, ilhadleri (dinsizlikleri) zahir olan
Kızılbaşlardan yüz çevirdik. Kızılbaşların neşrettiği dalâlet ve bid’atlerini
kaldırdık ve Ehl-i Sünnet mezhebi olan Şafiî mezhebini icra eyledik. İslam
Sultanı’nın nâmıyla şeref bulduk ve hutbelerde dört halifenin ismini anmaya
başladık. Cihada gayret ve İslam Padişahı’nın yollarını bekledik. Duyduk ki,
padişah Dulkadir eyaletine gitmiş; bunun üzerine biz de Mevlana İdris’i
makamınıza gönderdik. Hepimizin arzusu şudur:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
muhlis ve size itaat eden bedenlere yardım edesiniz. Bizim beldelerimiz
Kızılbaş diyarına yakındır, komşudur ve hatta karışıktır. Nice yıllar bu
mülhidler, bizim evlerimizi yıkmışlar ve bizimle savaşmışlardır. Sadece İslam
Sultanı’na muhabbet üzere olduğumuz için, bu inancı saf insanları o zalimlerin
zulümlerinden kurtarmayı merhametinizden bekliyoruz. Sizin inayetleriniz
olmazsa, biz kendi başımıza müstakil olarak bunlara karşı çıkamayız. Zira
Kürtler, ayrı ayrı kabile ve aşiret tarzında yaşamaktadırlar. Sadece Allah’ı
bir bilip, Muhammed Ümmeti olduğumuzda ittifak halindeyiz. Diğer hususlarda
birbirimize uymamız mümkün değildir. Sünnetullah böyle cari olmuştur. Ancak
ümidvarız ki, padişahtan yardım olursa Arap ve Acem Irak’ı ile Azerbaycan’dan o
zalimlerin elleri kesilir. Özellikle Diyarbekir ki, İran memleketlerinin
fethinin kilidi ve Bayındırhan Sultanlarının payitahtıdır, bir yıldır Kızılbaş
askerlerinin işgali altındadır ve elli binden fazla adam öldürmüşlerdir. Eğer
padişahın yardımı bu Müslümanlara yetişirse, hem uhrevi sevap ve hem de dünyevi
faydalar elde edeceği muhakkaktır…”</p>

<p><b>(Hoca Sadettin Efendi, Tacü’t-Tevarih 11.c., 308.s.) </b></p>

<p><b>(Tarih ve Düşünce Dergisi, Şubat 2006, 23.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>&nbsp;</b></p>

<p><b>&nbsp;</b></p>

<p><b>25 KASIM 2007</b></p>

<p><b>ALLAH
(C.C.) HABÎBİ (S.A.V.) İÇİN</b></p>

<p><b>KIBLEYİ DEĞİŞTİRMİŞTİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yüce
Allâh (c.c.), O (s.a.v.)'e Kâbe'ye yönelerek namaz kılmasını emreder. Bu emir,
Allah (c.c.)'ün O (s.a.v.)'e duyduğu sevginin açık ispatlarından biridir. Çünkü
“En Sevgili” hiç sevmediği yahudilerden ayrılmak için namazlarında Kudüs yerine
Kâbe'yi bağrında taşıyan Mekke'ye yönelmek istemektedir. Bu arzuyu uzun bir
süre sinesinde taşıdıktan sonra birgün Medine'nin Kuba mahallesindeki mescitte,
öğle namazı sırasında sevindirilir. Vahiy gelmektedir...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Biz,
yüzünü çokça semaya doğru çevirdiğini görüyoruz. And olsun ki Biz, seni hoşnut
olacağın bir kıbleye döndüreceğiz... Şimdi sen, yüzünü Mescid-i Haram tarafına
çevir.” (Bakara s. 144)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Halk
dilinde, bir kimse başka bir kimseyi sevmekle nitelendirileceği zaman hep
kullanılan bir kalıplaşmış ifade vardır. Denir ki; “Falanca falancaya
sevgisinden dolayı kıblesini değiştirdi...” Allah (c.c.) de en sevdiği kulu
için kıbleyi hakikî ma‘nâda değiştirir ve “Seni memnun olacağın bir kıbleye
döndüreceğiz.” buyurur...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Seni,
Benim memnun (razı) olacağım bir kıbleye döndüreceğiz... demez. Sanki Allah
(c.c.) şöyle der gibidir; “Ey Sevgili! Herkes Benim rızamın peşindeyken, Ben
seni hoşnut etmeyi istiyorum... Hem de her iki dünyada da... Bu dünyada
örneğin, kıbleyi değiştirerek, âhirette ise “Rabbin sana verecek, sen de razı olacaksın”
(Duha s. 5) ayetinin haber verdiği şerefli
makamla...</p>

<p><b>(Fahruddin er-Râzî (rh.a.), Tefsir-i Kebir)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;</p>

<p>&nbsp;</p>

<p><b>26 KASIM 2007</b></p>

<p><b>TARIM KORUMA VE HAŞERE</b></p>

<p><b>İLAÇLARININ YAN TESİRLERİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Modern
haşere ilaçları, öldürülmek istenen organizma ile birlikte diğer bazı canlıları
da yok etmekte ve bunlar arasında ekseriya haşerenin tabii düşmanları ve onunla
beslenen organizmalar da yer almaktadır. Beslenme zinciri bir defa kırılınca
veya bozulunca, tabii düşmanları tarafından kontrol edilen bir organizma
toplumunda nüfus sayısı birdenbire artmakta ve bu sefer bu yeni organizmanın
kendisi haşere durumuna gelerek zirai mahsulleri tehdit etmeye başlamaktadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Haşere
ilaçları ile ilgili en önemli problem, böcek türündeki başlıca haşerelerin, çok
kullanılan ilaçlara karşı gittikçe artan şekilde mukavemet göstermeleridir.
Bununla beraber bir ilacın bir bölgede bulunan milyarlarca haşerenin bütün
fertlerini öldürmesi nadirdir. Toplumun birkaç ferdinde bu ilaçtan daha az
müteessir olacak genetik özellikler bulunabilir. İnanılmaz derecede yüksek
üreme hızları ile hayatta kalan bu dirençli fertler, bu ilaca karşı daha
dayanıklı yeni toplumlar meydana getirebilirler. Ev sineklerinin bir kısmı,
pamuk kurdu ve sıtma mikrobu taşıyan bazı sivrisinekler de dahil olmak üzere
200 den fazla haşere türü, 1940 yılından itibaren kullanılan bu tür haşere
ilaçlarına karşı dirençli hale gelmişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
tür, dirençli hale geldiği zaman, genel olarak bu kimyasal madde daha büyük
dozlarda, daha sık olarak tatbik edilmekte ve sonra daha etkili kimyasal
maddeler kullanılmaya başlanmaktadır. Neticede, kısa bir zaman içinde bu yeni
ilaçlara karşı da direnç gösteren türler ortaya çıkmaktadır. Bu durum gittikçe
daha kuvvetli zehirlerin kullanılmasına sebep olmakta ve bizi bir fasit daire
içine kilitlemektedir.</p>

<p><b>(Prof. Dr. Yılmaz Muslu,</b></p>

<p><b>Ekoloji ve Çevre Sorunları, 169.s.)</b></p>

<p><b>27 KASIM 2007</b></p>

<p><b>İSLÂMDA HAYVAN HAKLARI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hayvanların
da insanlar üzerinde hakları vardır. Bunlara da çok dikkat etmek lâzımdır.
Hayvanlara merhamet et ki, Allâhü Teâlâ, Kıyamet gününde sana merhamet eylesin.
Peygamber (s.a.v.) Efendimiz: “Merhamet et ki, merhamet olunasın.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hayvanların
haklarından biri, onlara ağır yük yüklememektir. Aslında bu, kendi yükünü
ağırlaştırmaktır. O halde hayvanları hor tutma, çetin işlerde, zor yüklerde
kullanma, canlıya karşı gözetilmesi, yardımcıya karşı düşünülmesi gereken
edebin hudûdunu aşma. Onları yemsiz, susuz bırakma. Çünkü onların konuşan
dilleri yoktur. Susmaları acizlik ve zavallılıklarını isbata yeter. Demek ki,
onlara değer vermelidir. Değer vermek de, arpa ve saman yedirmek, bir ahırda
bulundurmaktır. Medrese ve hânegahda (evlerde) bulundurmak değildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Evde
kullanılan hayvanların hakkı olduğu gibi, diğer hayvan ve canlıların da insan
üzerinde hakları vardır. Onlara acımalı, şefkatle bakmalı ki, yârın acizlik
zamanında, Allâhü Te‘âlâ da sana merhamet eylesin. Tabîbü’l Kulûb kitabında
diyor ki, üstâd Şeyh Ebû Alî Dekkak (rh.a.) buyurdu: “Bir karıncaya acırsan,
Allâhü Te‘âlâ o karınca için sana şefaat eder.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Haberde
geldi ki: Kıyamet günü, bir kula Cehenneme gitmesi hükm olunur. Melekler onu
Cehennem tarafına çekerek götürürler. Âniden önüne bir karınca çıkar ve onu
tanır. Yâ Rabbi, bu kulun için şâhidlik ederim. Sen daha iyi bilirsin. Bu kul
yolda giderken, ayağının altına yakın yerde beni gördü, acıyıp üzerime basmadı.
Beni öldürmedi, yaralamadı. Yâ Rabbi, bu gün o da, o günkü benim hâlim gibi
âcizdir. Onu bana bağışla. Emir gelir: “Ey meleklerim, elinizi bu kulumdan
çekin ki, onu bu zavallı karıncaya bağışladım.” Sonra Cennete götürmeleri için
emir gelir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Mevlânâ Muhammed Rebhami, </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Riyadün-Nasıhîn, 346.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>28 KASIM 2007</b></p>

<p><b>İSLÂM’DA
ADÂLET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Muhakkak
ki Allâh (c.c.); adâleti, iyiği akrabaya yardım etmeyi emreder; çirkin işleri,
fenâlıkları ve azgınlığı da yasaklar. O düşünüp tutasınız diye size öğüt
veriyor.” (Nahl s. 90)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Adâleti
isteyen insanlar olduğu gibi onun gerçekleşmesini engelleyenler de yine
insanlardır. Kendisi haksızlığa uğrayıp mağdur edildiğinde adâlet isteyen
insan, başkasının mağduriyetine sebep olduğunda amacına ulaşmak için akıl almaz
işleri yapabilmekte, adâlete engel olmak için rüşvet, yalancı şâhidlik, tehdit
veyâ şantaj gibi her yolu denemekten geri durmamaktadırlar. İşte insanların
başvurabileceği adâleti ortadan kaldırmaya yönelik her girişim de Allâh (c.c.)
ve O’nun Peygamber (s.a.v.)’i tarafından yasaklanmıştır. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mes‘ud
ibn Esved (r.a.) anlatıyor: “Fâtımâ isimli kadın Resûlullâh (s.a.v.)’in evinden
kadifeyi çalınca biz bunu büyük bir hâdise olarak değerlendirdik. Kadın
Kureyş’ten de tanınmış birisiydi. Lehinde konuşmak üzere Resûlullâh (s.a.v.)’e
geldik: “Biz onun cezâsına mukâbil kırk okiyyelik fidye verelim, dedik. Aleyhisselâtü
vesselâm: “Cezâsını çekerek temizlenmesi onun için daha hayırlıdır.”
buyurdular. Biz Resûlullâh (s.a.v.)’in sözündeki yumuşaklığı görünce Üsâme
(r.a.)’e geldik ve: “Git kadın lehine Resûlullâh (s.a.v)’e konuş (da eli
kesilmesin)” dedik. Resûlullâh (s.a.v.) bu hâli görünce (sertleşti ve) hutbe
îrâd etmek üzere ayağa kalkarak şöyle dedi “Azîz ve Celîl olan Allâh’ın
câriyelerinden bir câriyeye terettüp eden Allâh’ın hadlerinden birini (tatbik
etmemem için) üzerinde niye bu kadar ısrâr ediyorsunuz? Muhammed (s.a.v.)’in
nefsini kudret elinde tutan Zât-ı zü’l-Celâle yemîn olsun ki! Eğer o kadının
tenezzül ettiği şeye (hırsızlığa) Muhammed (s.a.v.)’in kızı Fâtımâ tenezzül
etseydi, Muhammed (s.a.v.) (hiç çekinmeden) O’nun elini mutlaka keserdi.” (Buhârî, Hudud)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>29 KASIM 2007</b></p>

<p><b>MÜSÂBAKA</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oyun
ve eğlence maksadıyle ve kumar şeklinde değil de, harp için idman ve güç
hazırlığı, beden eğitimi, fikir jimnastiği maksat ve niyyetiyle yapılan bir
kısım müsâbakalar, yarışlar câizdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Güreşler,
koşular, silah ve at yarışları; yazı, fikir, san’ât ve edebiyat, bilgi ve
kültür yarışları câiz olan müsâbakalar cümlesindendir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
müsâbakalar karşılığında para alınması, kumar mahiyetinde değilse caizdir.
Şöyle ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1)
Müsabakaya ve bahse konulacak para bir taraftan olursa caizdir. Meselâ: İki
kişi müsâbakaya girer veya bir konuda bahse tutuşurlar. Bunlardan biri
diğerine: “Müsâbakayı sen kazanırsan sana şu kadar para var, ben kazanırsam sen
bana bir şey verme.” der ve böylece müsabaka yaparlarsa câiz olur. Çünkü bu tek
taraflı olduğu için kumar mahiyetinde değildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2)
Üçüncü şahıs, yani müsâbakaya katılmayanlar tarafından ortaya para konularak
yarışma düzenlenirse bu da caizdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3)
Yarışmaya katılanların hepsi de ortaya para koyarak müsâbaka yaparlar veya
bahse girerlerse caiz olmaz. Çünkü böyle bir müsâbaka ve müşterek bahis kumar
demektir. Ortaya konan şeyin para olması şart değildir; her hangi bir mal veya
eşya üzerine, meselâ “çayına”, “ziyaretine” “elbise yaptırmasına” şeklinde
yapılan bütün bahisler, iddialar da kumar demektir. Spor-toto vesair oyun ve
bahisler de bu kabildendir. Çünkü bahse girenlerin hepsi de para vererek kupon
almaktadırlar.</p>

<p><b>(Abdülkerim Polat, İslâmda Ticaret Hukuku, 254.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;•••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim,
iki at arasına, geçeceğinden emin olunmayan bir üçüncü at dahil ederse, bu
kumar olmaz. Kim de geçeceğinden emin olunan atı dahil ederse bu kumar olur.”</p>

<p><b>(H. Şerîf, Ebû Dâvûd)</b></p>

<p><b>30 KASIM 2007</b></p>

<p>&nbsp;</p>

<p><b>RESÛLULLÂH (S.A.V.)'E </b></p>

<p><b>700 YIL ÖNCE ÎMÂN EDENLER </b></p>

<p><b>EBÛ EYYÛB EL-ENSÂRÎ (R.A.)'İN EVİ -1</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yemen
Meliklerinden 25'inci melik olan Tubba’nın, evvel ki ismi Umeyr ibn-i Dürû idi,
Zebur ile amel ederdi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
vakitler seyahata çıkarak Hicaz'a geldi. Peygamber (s.a.v.) Efendimizin
Medine-i Münevvere'ye hicretinden 700 veya 1000 sene evvel bu diyardan geçerken
yanında bulunan dörtyüz kişilik bir ulema ve hukema cemaatından şöyle bir haber
işitti:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Cenâb-ı
Allâh'ın insanları irşâd ve ıslah için gönderdiği Peygamberlerin sonu olan
Hâtemu'l-Enbiyâ Mekke'de dünyayı teşrif edecek, bilâhare -Yesrib- yani Medine-i
Münevvere'ye hicret edip burada vefat edecekdir. Zuhûru zamanı da
yaklaşmakdadır. Ey Melik! Sizin makarr-ı saltanatınızda kâfî derecede ulemâ
vardır. Bizi burada bırakınız. Ve bizim herbirimiz için bir hane yaptırınız.
Me'mûldür ki Hâtemu'l-Enbiyâ hazretlerinin Asr-ı Saâdetlerine erişir ve kendine
mülâkî oluruz. Eğer kendilerine kavuşabilirsek sizi de haberdar ederiz.”
dediler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bunun
üzerine melik bu 400 ulemâ için birer ev yaptırdı. Bir hâne de, gelecek
Hâtemu'l-Enbiyâ (s.a.v.) Efendimiz için yaptırdı. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“O
muhterem zat bu memlekete hicret buyurduğu vakit bu hanede ikâmet buyursun.”
diye vasiyette bulundu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rivayet
olunduğu veçhile Peygamber (s.a.v.) Efendimizin mihman olduğu ev, yani Ebû
Eyyûb el-Ensârî (r.a.)'in hanesi o melikin Peygamber (s.a.v.) Efendimiz nâmına
yaptırdığı haneydi.</p>

<p><b>(Hz. M. Sami Ramazanoğlu (k.s.), </b></p>

<p><b>Ashâb-ı Kiram, 1.c., 40-43.s.)</b></p>

<p><b>1 ARALIK 2007</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>RESÛLULLÂH (S.A.V.)'E </b></p>

<p><b>700 YIL ÖNCE ÎMÂN EDENLER </b></p>

<p><b>EBÛ EYYÛB EL-ENSÂRÎ (R.A.)'İN EVİ -2</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün
Melik, Samûl adındaki reis ulemâyı davet ederek şöyle bir emir verdi:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Şayed
benim zamanımda  beklenen Hâtemu'l-Enbiyâ zuhur edecek olursa pekâlâ. Eğer
benden sonra zuhur ederse o muhterem zat nâmına size bir mektup tevdî'
edeceğim. Ve bu mektup elden ele, babadan evlâda emânet edilerek tâ Âhır-zaman
Peygamberi'nin kendi eline varıncaya kadar devredilmelidir.” diyerek bir mektup
ve üzerine de şu ibareyi yazdı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Evvel
ve âhir her emir ve takdir Allâhü Te‘âlânındır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Melik-i
Tubba Umeyr bin Dürû'dan Allâh'ın Resûlü ve Nebîsi olan Muhammed bin
Abdillâh’a:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Emmâ
Ba'd: Tahkik ben sana ve sana nazil olan kitaba îmân ettim. Ve ben senin dînin
ve sünnetin üzerineyim. Ve senin Rabbine îmân ettim. Ve senin îmân ve İslâm
Şerîatına, Rabbinden getirdiğin şeylerin cümlesine îmân ettim. Eğer senin
vaktine erişebilirsem ne güzel ne a‘lâ! Eğer erişmezsem bana Allâh indinde
şefaat kıl. Ve beni Kıyamet gününde unutma. Zira ben senin evvelîn-i
ümmetindenim ki, gelmezden evvel sana bey'at etdim. Ben senin ve pederin
İbrahim (a.s)’ın milleti üzereyim.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Melik
bu mektubu yazdırdıktan sonra maıyyetiyle beraber memleketi olan Yemen'e döndü.
Aradan asırlar geçip de Hâtemu'n-Nebiyyîn (s.a.v.) Efendimiz Medine-i
Münevvere'ye hicretle teşrif buyurunca Ebû Eyyûb el-Ensâri (r.a.) Resûl-i Ekrem
(s.a.v.) Efendimize bu mektubu takdim etdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
mektubu kendilerine okurlarken: “Salih kardeş Tubba, merhaba!” demiş ve bu
cümleyi üç defa tekrar eylemişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Melik-i
Tubba’ya sövmeyiniz. Zira o mü'min idi.” diğer rivâyetde: “O İslâm idi.”
buyurmuşlardır. Bu Melik-i Tubba bi'set-i nebeviyyeden 700 sene evvel Peygamber
(s.a.v.) Efendimize imân etmiş bulunuyordu.</p>

<p><b>(Hz. M. Sami Ramazanoğlu (k.s.), </b></p>

<p><b>Ashâb-ı Kiram, 1.c., 40-43.s.)</b></p>

<p><b>2 ARALIK 2007</b></p>

<p><b>KURULUŞUNUN 91. YILINDA MTTB </b></p>

<p><b>(MİLLÎ TÜRK TALEBE BİRLİĞİ)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birinci
Cihan Harbi sırasında, düşmanları tarafından ablukaya alınarak ortadan
kaldırılmak istenen tek büyük Müslüman Türk toplumunun temelleri sarsılırken,
bu iç ve dış şer güçlerine karşı, Türk Yüksek Tahsil Gençliğini organize etmek
ve bu güçlerin zararlı faaliyetlerinden gençliği(n dinini, imanını ve vatanı)
korumak gayesiyle Darü’l-Fünun talebeleri tarafından 4 Aralık 1916’da
İstanbul’da kurulmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İstiklâl
Harbi’nin sona erip yeni Türkiye Cumhuriyetinin kurulmasıyla, İslâm Dünyası’nı
parçalayıp yok etmek amacındaki bu şer güçlerin içimize mikroplarını ve bu
mikropların portörlüğünü yapacak ajanlarını sokmasıyla Millî Türk Talebe
Birliği’nin esas görevi başlamış oldu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Millî
Türk Talebe Birliği, Türk Yüksek Tahsil Gençliğini, aralarda uğradığı bazı
inkıtalar haricinde, başındaki idarecilerinin bilgi, beceri ve gayretleri
oranında, dış güçlerin ajanları vasıtasıyla estirilen kuzey ve batı
rüzgarlarından korumuş, gençliği bu memlekete sahip çıkacak bir gençlik olarak
yetiştirmeye gayret etmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Özellikle
1971 yılında Genel Başkan olan Muhterem Ömer Öztürk, Millî Türk Talebe
Birliği’ni hakikî gayesini yerine getirmesi yolunda ideal bir şekilde
yöneterek, iç ve dış düşmanların bütün hücumlarına rağmen Türkiye’ye damgasını
vurmuş, memlekette estirilen zararlı rüzgarlara kapılmayan, maneviyatı
kuvvetli, bugünlerde memleket idaresinde söz sahibi olan Müslüman Türk
Gençliğini yetiştiren MTTB’yi hakiki fonksiyonunu icra eden bir teşkilat haline
getirmiştir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
dönem, gençliğin sokaktan kütüpheneye ve kitaba, ilmî ve kültürel çalışmalara
çekildiği dönem olmuştur. 12 Eylül 1980 ihtilâline kadar bu gayesini devam
ettiren Millî Türk Talebe Birliği, bu tarihten itibaren memleket idaresine el
koyan Askerî Yönetim tarafından faaliyetten men edilmiş, kapatılması
neticesinde gençliğin yetişmesine yönelik sorumlulukları ve tüzüğü gereği tüm
mevcudiyeti Fatih Gençlik Vakfı’na devredilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;</p>

<p><b>3 ARALIK 2007</b></p>

<p><b>MTTB</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kuruluş
gayesine yönelik faaliyetlerini 1971 yılına kadar aralıklı devam ettirmeye
çalışan MTTB, bu tarihe kadar belli mihrakların kontrol ve desteğindeki
faaliyetleri ile ön plana çıkmıştır. Bir önceki dönem Genel Muhasiblik
vazifesinde iken, Türkiye Temsilcisi olarak katıldığı “Dünya Gençlik
Kurultayı”nda ön plana çıkan, konferans müddetince Birleşmiş Milletler
binasında Müslüman Ülke temsilcileri için beş vakit ezan okutup, mescid
açtırarak namaz kılmalarını temin eden Muhterem Ömer Öztürk'ün 26 Mart 1971’de
Genel Başkan olmasıyla, MTTB, gerçek kimliğine bürünüp, temsil ettiği misyon
için iftihar vesilesi olmuştur. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;MTTB'nin
gerçek sahiblerinin bu teşkilata sahip çıktıklarını fark eden belli mihraklar,
Bakanlar Kurulu Kararı ile MTTB’ye tahsisli binasını 1972 Mayıs ayında el
altından bedava denebilecek bir fiyata Halkevlerine satışını yapmış, ancak
Genel Başkan Muhterem Ömer Öztürk’ün son andaki müdahelesiyle bu oyunları boşa
çıkmıştır. Amaçlarını gerçekleştiremeyince, bu kez 1972 yılı sonunda sırf
MTTB'yi kapatmak gayesiyle 1630 sayılı Dernekler Kanunu çıkarılmış, ancak Genel
Başkan Muhterem Ömer Öztürk'ün üstün gayretleri ve kıvrak zekası sayesinde
kanuna rağmen mahkeme kararıyla MTTB ayakta kalmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
döneme kadar sadece kamoyuna yönelik ve belli mihrakların kontrol ve
desteğindeki faaliyetlerinden öteye gidemeyen, Türkiye'deki güdümlü kör döğüşün
bir aktörü durumunda olan MTTB, 1971'de Muhterem Ömer Öztürk'ün Genel Başkan
olmasıyla, hiçbir mihrakın kontrolü ve desteği olmaksızın ve Türkiye'de bu
mihrakların sahnelediği senaryoların hiçbirinin aktörü olmadan, Türkiye'nin en
güvenilir teşkilatlarından biri olmuş, ama bunun yanında Gençliğin eğitimi için
birbirinden değerli kurumlar, kurslar ve enstitüleri, icraat sahasına
dökmüştür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eğitim,
Kültür ve Kütüphane gibi müdürlüklerin faaliyette zirveye çıkması, Sosyal
İlimler Enstitüsü gibi Türkiye'de bir ilki gerçekleştirmesi, Spor Klubü'nün,
Amatör branşlarda Türkiye'nin en büyük klüplerinden biri haline gelmesi bu
dönemi özet olarak anlatmaya yeter. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhterem
Ömer Öztürk'ün verdiği bu ruh ve ivme ile MTTB 1980'e kadar aynı misyonunu
devam ettirmiştir. Türkiye'de sol'un temsilciliğini yapan bazı fikir
adamlarının dediği gibi, buna engel olmak için ise Türkiye'de bir ihtilal
yapılmıştır.</p>

<p>&nbsp;</p>

<p>&nbsp;</p>

<p><b>4 ARALIK 2007</b></p>

<p><b>MTTB VE
MUHTEREM ÖMER ÖZTÜRK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1971'de
kendisine teklif edilen, ancak reddeden MTTB Genel Başkanlığını; manevi
terbiyesinde yetiştiği Sâhibü'z-zaman Hz. Mahmûd Sâmî Ramazanoğlu (k.s.)'un
“İnşaallah hizmetiniz olur.” işaretiyle kabul eden Muhterem Ömer Öztürk Ağabey,
“Burası siyasi bir kuruluştur, siyaset ise yalanla iç içedir.” kuşkusuna yine O
yüce zatın verdiği “Evladım doğru konuşmak en büyük siyasettir. Yalan
söylememek şartıyla ağzınıza geldiğini söyleyin.” cevabını kendisine düstur edinmiş,
2,5 yıla yakın MTTB Genel Başkanlığı döneminde bu düsturun ne kapılar açtığını
hepimize göstermiştir. 26 Mart 1971'de Genel Başkan olarak yaptığı ilk konuşma
onun takip edeceği yolun ve düsturların ne olduğunu bize göstermektedir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Memleketimizin
içinde bulunduğu şartlar dahilinde yüksek tahsil gençliğine büyük görevler
düşmektedir. Yarının ürkütücü kadrosu olan gençlik, bugünün sakat maarif
politikası neticesinde maziden kopuk istikbali düşünebilme imkanı ve
kapasitesinden mahrum bir tarzda yetiştirilmektedir. Eğitimimizin millî olması,
mazisine lâyık, istikbaldeki vazifesine hazır, mukaddesatına bağlı gençler
yetiştirmesinde, orta tahsilden itibaren talebelerle çok yakından ilgilenmek ve
onları kazanmak, birer mücahit ruhuyla yetişmelerini sağlamak başlıca görevimiz
olmalıdır. Asırlardır yerleşmiş ebede kadar devam edecek olan prensiplerin
Anayasam olacağına sizleri şahit tutuyorum. Seçilsem de seçilmesem de,
inandığım davanın neferi olarak son nefesime kadar hakka hizmet yolunda
olacağım.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gerek
Genel Başkanlık döneminde, gerekse daha sonra, günümüze kadar, yaşadıkları ve
söyledikleri ile bu davanın bir neferinden öte kumandanlarından olduğunu gören
gözlere göstermiştir. İslam düşmanlarının her türlü yolları deneyerek
alternatif İslam gençliği yetiştirme yoluna gittiği bu 36 yıllık zaman dilimi
bizlere hakikati haykırıyor: Zamanımızda mazi âti arasındaki köprü ancak bu
zatın muhafaza etmeğe çalıştığı köprüdür. Diğerleri hayaldir ve batmaya
mahkumdur!</p>

<p><b>&nbsp;</b></p>

<p><b>&nbsp;</b></p>

<p><b>&nbsp;</b></p>

<p><b>5 ARALIK 2007</b></p>

<p><b>HZ.
PEYGAMBER (S.A.V.)’E</b></p>

<p><b>ASHÂB
(R.A.E.)’NİN BAĞLILIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bedir
gazvesi öncesi müşkil zamânda Cebrâîl (a.s.) gelerek iki tâifeden (ya‘ni Kureyş
ordusuyla, kervandan) gayr-i muayyen herhangi birisinin müslümânlar için mev‘ûd
olduğunu müjdeledi. Bunun üzerine Peygamber (s.a.v.) Efendimiz Hazretleri
Ashâb-ı kirâm (r.a.e.)’i toplayarak bir istişâre meclîsi kurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûl-i
Ekrem (s.a.v.) Efendimiz Hazretleri: “Kureyş, Mekke’den çıkmış geliyor, ne
dersiniz? Kervanın peşine mi düşmek istersiniz, yoksa Kureyş ordusuna karşı mı
gitmek cihetini tercih edersiniz?” diye sordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Âyet-i
celîlede işâret olunduğu üzere Ashâb (r.a.e.)’den çoğu:  “Biz kervan niyetiyle
çıktık, eğer böyle bir ordu ile muhârebe olunacağını bilseydik daha tedariklice
çıkardık.” diye cevâb verdiler. Ve kervan tarafına meyil gösterdiler.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.) Efendimiz Hazretleri, Ashâb (r.a.e.)’in muhalefet cevâbından hâtır-ı
âlîleri kırıldı, bu temayülden müteessir oldu. Bunun üzerine Ebû Bekir ve Ömer
(r.anhümâ) müteâkiben ayağa kalkarak muhâcirler nâmına; Kureyş ordusuna karşı
gidilmesi lehinde hâtır-ı Nebevî’yi tatyîb edecek sözler söylediler. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra
Mikdâd bin Esved (r.a.) ki ilk müslümânlardandır, meydâna çıkıp söz alarak: “Yâ
Resûlallâh (s.a.v.)! Allâh (c.c.)’ün emri ne ise biz itaat eyleriz. Her halde
seninle beraberiz. Vallâhi arâzi-i ma‘mûrenin en nihâyetine kadar gitseniz
sizinle beraber gideriz!” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mikdâd
(r.a.), müşrikler üzerine Ashâb (r.a.e.)’nin harekete da‘vetle, teşvik
maksadıyla Nebî (s.a.v.)’in huzûruna gelerek: “-Yâ Resûlallâh (s.a.v.)! Biz
(Hz. Muhammed (s.a.v.) ümmetleri) Mûsâ (a.s.) kavminin Mûsâ Peygamber (a.s.)’a
“Haydi sen ve Rabbin düşmâna karşı gidip muhârebe ediniz de biz burada
duralım!” dedikleri gibi diyemeyiz. Lâkin biz senin sağında, solunda, önünde ve
arkanda düşmânla çarpışırız!” dedi.</p>

<p><b>(Hz. Mahmûd Sâmî Ramazânoğlu (k.s.),</b></p>

<p><b>Bedir Gazvesi, 31.s.)</b></p>

<p><b>&nbsp;</b></p>

<p><b>6 ARALIK 2007</b></p>

<p><b>MANTAR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tabip
Ali b. Cehm (rh.a.) demiştir ki: “Abbasi Halifelerinden el-Mütevekkil Alallâh,
beni yanına çağırarak: “Gözümü tedavi etmek için çok gayret gösterdin, buna
rağmen ancak gözün iltihabını artırdın! Alimlere sor, bu konuda Peygamber
(s.a.v.)'den bir hadis biliyorlar mı?” dedi. Ben de Ahmed b. Hanbel'in yanına
vardım ve sordum. Şöyle dedi: Ebû Hureyre (r.a.)'den rivayetle Peygamberimiz
(s.a.v.): “Mantar, ekip dikmeden kendiliğinden biten bir bitkidir, suyu ise göz
hastalığına karşı şifadır.” buyurmuştur. Halife el-Mütevekkil'e döndüm ve haber
verdim. Bunun üzerine bana “Yuhannâ b Mâsuye’yi bana çağır!” dedi. Mütevekkil
ona: “Mantarın suyu nasıl çıkarılır?” dedi. Yuhannâ: “Ben çıkarırım.” dedi. Ve
bir mantar aldı, kabuğunu soydu, hafifçe haşladı sonra ikiye böldü ve suyunu
mil ile çıkardı ve bununla Mütevekkil'in gözüne sürme gibi çekti, ikinci
çekişinde gözü iyileşti. Durum Yuhannâ’nın tuhafına gitti de: “İnanıyorum ki
sizin sahibiniz (Peygamberiniz) gerçekten hekim bir kimseymiş.” dedi.</p>

<p><b>(Süyûtî, Tıbbü'n-Nebevi, 336.s.)</b></p>

<p><b>&nbsp;</b></p>

<p><b>BASUR (HEMOROİD)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kalın
bağırsağın alt kısmındaki kan damarlarının genişleyip şişmesidir. Makat'ın
içinde ve dışında meme yapabilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Korunma:Peygamberimiz (s.a.v.): “Sizlere su ile temizlenmenizi (taharetlenmenizi)
tavsiye ederim. Zira makadın iyi temizlenmesi basur hastalığından koruyucudur.”
buyurmuştur. (İ.Sünni vr. 396)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tedavi:Peygamberimiz (s.a.v.): “Sizlere zeytinyağını tavsiye ederim. Hem yeyiniz hem
de onunla yağlanınız. Zira zeytinyağı basur hastalığı için şifadır.”
buyurmuştur. (Bağdadî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbas (r.a.) demiştir ki: “Ben, benzi sararmış olarak Peygamber (s.a.v.)’in
yanına varmıştım. “Ey ibn-i Abbas, bu ne haldir?” diye sordu. Ben de: “Basur
hastalığı var” dedim. “Küçük yaşta olmana rağmen öyle mi? Gebre otunun çiçek
tomurcuğunu alıp iyice döversin, sonra sulandırıp içersin!” buyurdu. Bende
aynen yaptım ve iyileştim.” </p>

<p><b>(E.Nuaym vr. 8106)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>7 ARALIK 2007</b></p>

<p><b>ALLÂH
RESÛLÜ (S.A.V.)’E MUHABBET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Talha (r.a.), Uhud günü “En Sevgili”ye canlı kalkan olur... Hz. Muhammed
(s.a.v.)’e doğru atılan okların önüne geçer, siper olur... Bir yandan O da
düşmana ok atmaktadır... Bazen onun attığı okların nereye gittiğini görmek için
başını uzatan Hz. Muhammed (s.a.v.)’e:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Allah’ın Elçisi (s.a.v.)! Canım sana kurban olsun. Arkamdan çıkma ne
olur... Sana bir zarar gelmesin.” diyerek yalvarır. O gün Ebû Talha (r.a.)’in
elinde üç yay kırılır...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Canlı
kalkanlardan bir diğeri de Talha bin Ubeydullah (r.a.)’dir. “En Sevgili”ye
doğru inen bir kılıç darbesini son anda eliyle karşılar... Parmaklarını
kaybeder, çolak kalır.... Hz. Muhammed (s.a.v.)’in etrafında döne döne
çarpışır, bazen önüne geçer, bazen de arkasından gelen tehlikeleri
savuşturur... Uhud dağına tırmanırlarken yüksek bir kayaya rastladıklarında
eğilir, bu kez de vücudunu O (s.a.v.)’e basamak yapar.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
ara bayılır yere düşer... Yüzüne dökülen suyun etkisiyle ayılıp kendisine
geldiğinde ilk sorduğu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allah’ın Elçisi (s.a.v.) ne yapıyor?” olur. O (s.a.v.)’in iyi olduğunu
öğrenince:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allah’a çok şükür! O (s.a.v.) iyi olduktan sonra her musibet hafiftir.” der...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;O
gün, Allah’ın Elçisi (s.a.v.), Talha bin Ubeydullah (r.a.)’e cennetin vacip
olduğunu haber verir...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Ebû Bekir (r.a.)’in vefat edinceye kadar sık sık tekrar edeceği  deyimiyle “O
gün, bütünüyle Talha’nın günüdür.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. Mahmûd Sâmî Ramazanoğlu (k.s.), </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Uhud Gazvesi)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;</p>

<p><b>8 ARALIK 2007</b></p>

<p><b>ZİLHİCCE’NİN İLK ON GÜNÜNÜN ÜSTÜNLÜĞÜ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Abbâs (r.a.): “Âdem (a.s.)’ın tevbesini, Allâhü Te‘âlâ, Zilhicce’nin onuncu
günü kabûl eyledi. İbrâhîm (a.s.) da aynı günde hillete kavuştu; malını
misafir, oğlunu kurbân ve kalbini Rahmân için bezleyledi. Tam tevekkül ancak
İbrâhîm (a.s.) için doğrulandı. İbrâhîm (a.s.) Zilhicce’nin ilk on gününde
Kâ‘be’yi binâ eyledi. Mûsâ (a.s.)’a da Allâhü Te‘âlâ, yine aynı günlerde
münâcât ile ikrâm eyledi. Dâvud (a.s.) da Zilhicce’nin onuncu günü bağışlandı.
Övünme gecesi de Zilhicce’nin ilk on günündedir.” diye Resûlullâh (s.a.v.)’den
haber vermişlerdir. Bazıları da Kur’ân-ı kerîmin, Resûlullâh (s.a.v.)’e ilk
gelişi de Zilhicce’nin onunda sabahleyin oldu dediler. Bey‘at-ı Rıdvân da
Hudeybiye de Zilhicce’nin ilk onunda oldu. Tevriye, Arefe, Kurbân bayramı,
Haccu’l-ekber de Zilhicce’nin ilk on günündedir. Ebû Sa‘îd el-Hudrî (r.a.)’den
rivâyet edilen hadîs-i şerîfte: “Ayların efendisi ve üstünü Ramazân ayıdır.
Ondan daha üstünü, Haccu’l-ekber ve Kurbân bayramının bir araya geldiği
Zilhicce’nin onuncu günüdür.” diye buyurulmuştur. Hazret-i Âişe Sıddîka (r.a.)
şöyle buyurmuş-</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;lardır:“Resûlullâh (s.a.v.) zamanında teğannî ve nağmeyi seven bir kimse vardı.
Zilhicce ayı görününce oruç tutardı. Bu hâl Resûlullâh (s.a.v.)’e ulaşınca, o
adamı huzûrlarına çağırdılar ve “Seni bu günlerde oruç tutmağa mecbûr eden
sebeb nedir?” buyurdular. O kimse de: “Yâ Resûlallâh, şu günler, meşâ‘ir ve
hacc günleridir. Hâcıların duâlarına ortak olmağı Allâhü Te‘âlâdan istedim.”
dedi. Resûlullâh (s.a.v.) de ona: “Zilhicce’den oruç tuttuğun her gün için bir
köle âzâd etmiş, ondan önce bir sene ve sonra bir sene oruç tutmuş gibi sevâb
vardır.” diye tebşîrâtta bulundular. İbni Abbâs (r.a.)’dan rivâyet edilen
hadîs-i şerîfte ise: “İçinde oruç tutulacak ve sâlih ameller işlenecek günler
içerisinde Allâhü Te‘âlâ katında Zilhicce’nin ilk on günündekilerden daha
sevgili yoktur.” diye buyurulmuştur. Hazret-i Câbir (r.a.) de Cenâb-ı Peygamber
(s.a.v.) Efendimizden: “Bir kimse Zilhicce’nin ilk dokuz günü oruç tutsa Allâhü
Te‘âlâ her günkü orucu için tam bir yıl oruç tutmuş gibi sevâb yazar.” diye
müjdeler verdiklerini rivâyet eylemişlerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz.Abdü’l-kâdir-i Geylânî (k.s.), </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Gunyetu’t-Tâlibîn, 320.s.)</b></p>

<p><b>9 ARALIK 2007</b></p>

<p><b>ZİLHİCCE’NİN İLK DOKUZ GÜNÜ</b></p>

<p><b>İBÂDETLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hazret-i
Âişe Sıddîka (r.anhâ) vâlidemiz, rivâyet ettikleri hadîste Peygamber (s.a.v.)
Efendimizin şöyle müjde verdiklerini haber veriyorlar: “Zilhicce’nin ilk on
gününün gecelerinden birini ihyâ etmesi, o kimsenin bir seneyi hacc ve umre
ibâdetiyle ihyâ etmesi gibidir. Bu (dokuz) günlerden bir gün oruç tutması,
senenin öbür vakitlerinde ibâdetle meşgûl olması gibidir; o kadar sevâb alır.”
Hazret-i Alî (k.v.) efendimizden de Cenâb-ı Peygamber (s.a.v.) Efendimizin şu
uzun müjdeli hadîs-i şerîfleri rivâyet edilmiştir: “Zilhicce’nin ilk on günü
gelince siz tâat ve ibâdete gayret ediniz; zîrâ Allâh te‘âlâ o günleri, öbür
günlerden üstün; gecesine hürmeti de gündüzüne hürmet gibi kılmıştır. Biriniz
Zilhicce’nin ilk on gecesinden birinde, gecenin üçte ikisi geçtikten sonra dört
rek‘at namâz kılıp her rek‘atta Fâtiha’dan sonra üçer kere Âyetü’l-kürsî, üçer
kere İhlâs-ı şerîf ve birer kere de Felak ve Nâs sûrelerini okusa ve namâzı
bitirince ellerini kaldırıp “Sübhâne zî’l-‘izzeti ve’l-ceberût. Sübhâne
zî’l-kâ‘ideti ve’l-melekût. Sübhâne’l-hayyü’llezî lâ-yemût. Lâ-ilâhe illâ hüve
yuhyî ve yumît ve hüve hayyun lâ-yemût. Sübhâna’llâhi rabbi’l-‘ibâdi
ve’l-bilâdi ve’l-hamdü li’llâhi kesîran tayyîben mübâraken ‘alâ küllî hâlin.
Allâhu ekber kebîran. Rabbenâ celle celâluhu ve kudrete bi-külli mekânin.” dese
ve sonra da dilediği gibi duâ eylese Beytullâh’ı haccetmiş, Resûlullâh (s.a.v.)’i
ziyâret etmiş ve Allâh (c.c.) yolunda cihâd etmiş gibi ecir ve sevâb kazanır.
Allâh te‘âlâ o kimseye, o kimsenin, dilediği şeyi verir. Sizden biriniz,
Zilhicce’nin ilk on gecesinin her gecesinde bu namâzı kılsa bu duâyı okusa ve
dilediği şekilde duâ etse Allâh te‘âlâ, ona Firdevs-i a‘lâyı helâl kılar;günâhlarını ondan siler. O kimse Arefe günü oruç tutsa gecesinde de bu namâzı
kılsa ve haber verildiği üzere duâ etse Allâh te‘âlâya yalvarsa; Allâh te‘âlâ:“Ey benim meleklerim, şâhid olunuz ki ben o kulumu bağışladım. Beytu’llâhı
haccedenlere, onu ortak eyledim.” der. Bu hâlde melekler, Allâh te‘âlânın o
mü’min kulunun kıldığı namâzı ve ettiği duâsı sebebiyle ihsân buyurduğu ecir ve
sevâblardan ötürü sevinirler ve neş’elenirler.”</p>

<p><b>(Abdü’l-kâdir-i Geylânî (k.s.), </b></p>

<p><b>Gunyetu’t-Tâlibîn, 320. s.)</b></p>

<p><b>10 ARALIK 2007</b></p>

<p><b>NEBİYY-İ
EKREM (S.A.V.)’İ ZİYÂRET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.)'i haccdan evvel veya sonra ziyaret etmek menduptur. Hattâ vakti olana
vaciptir diyenler vardır. Farz haccı yapacak olan, işe evvelâ hacdan başlar. Nafile
hacc yapacak olan, Medine'ye uğramakta muhayyerdir. Oraya uğrarsa, işe mutlaka
Kabr-i şerîfi ziyaretten başlaması gerekir. Hacla birlikte Peygamberimiz
(s.a.v.)’in mescidini ziyareti de niyet etmelidir. Hadîs’te haber verildiğine
göre; orada bir namaz, başka yerdeki bin namazdan daha hayırlıdır. Bundan
yalnız Mescîd-i Haram müstesnâdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Acaba
Peygamber (s.a.v.)'in kabrini ziyâret kadınlara da müstehab mıdır?” Sahih kavle
göre evet, bazı ulemanın açıkladığı şartlarla kerahetsiz câizdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Lübâb
şârihi diyor ki: “İmam Hasan'ın Ebû Hanîfe'den rivayetine göre, farz olan hacc
için en iyisi hacının işe hacdan başlayarak ziyareti sonra yapmasıdır. Ama
ziyaretten başlaması da câizdir.” Çünkü nafileyi farzdan önce yapmak, farzı
kaçıracağından korkulmazsa bil ittifak (ittifakla) câizdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hacı
adayı Medine'ye uğrayarak geçerse, mutlaka işe Peygamberimiz (s.a.v.)'in
kabrini ziyaretten başlaması îcâbeder. Çünkü yakınına gelmişken onu terk etmesi
kasavet ve şekavetten sayılır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hadîs-i
Şerifte: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kim
Haccedip beni ziyaret etmezse ezâ eder.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(İbn-i Âbidîn, 5.c., 243.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;••••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kabrimi
ziyaret edene şefaatim sabit bir hak olur; Kim ki, beni vefatımdan sonra
ziyaret ederse, hayatımda ziyaret etmiş gibidir.” (Aclunî,
Keşful-Hafâ II, Beyrut 1351, 250)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hacc
edip kabrimi ziyaret eden, beni diri iken ziyaret etmiş gibi olur.” (Taberânî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Büreyde
(r.a.)’den rivayetle Resûlullâh (s.a.v.) buyurdular ki: “Ben sizi kabirleri
ziyaretten men etmiştim. Artık onları ziyaret edebilirsiniz. Çünkü onlar size
âhireti hatırlatır.” (H. Şerîf, Müslim)</p>

<p><b>&nbsp;</b></p>

<p><b>&nbsp;</b></p>

<p><b>11 ARALIK 2007</b></p>

<p><b>İNSANIN
KENDİ KUSURLARINI BİLMESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ bir kuluna hayır murâd ettiği zaman, ona kendi kusurlarını gösterir.
Basiret sahibi olanlara kusurları gizlenmez. Kusur bilindikten sonra tedavisi
kolaydır. Ne yazık ki insanların çoğu kendi kusurlarını bilemezler. Âlemin gözü
önünde olan kılı görürken kendi gözü önünde olan odunu göremez. Kendi
kusurlarını bilmek isteyene dört yol vardır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birincisi,
kalbin, kusurlarını bilen, gizli afetlere muttali olan bir şeyh'e teslim olup
huzurunda diz çökmek, bu şeyh'i kendine hâkim tanımak ve mücahedesinde onun
işaretine uymaktır. Hocası ve şeyhi, ona kendi kusurlarını bildirir ve tedavi
çârelerini öğretir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İkincisi,
sâdık ve sıddıklardan mütedeyyin ve basîret sahibi bir zât bulması, iş ve gidişatını
murakabe etmesi için kendine murâkıb tâyin etmesidir. Hz. Ömer (r.a.) “Bana
kusurlarımı söyleyen kimseye Allâh rahmet etsin.” derdi. Ve bizzat kendisi
Selman (r.a.)'e, kendi kusurlarından sorardı. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Üçüncü
yol, düşmanlarının dilinden kusurlarını duyup ıslâh olmaktır. Zîra gayz ve kin
gözlüğünden bakan düşman gözleri dâima kötülüğü görür, meydana çıkarır ve
onları ortaya kor. Kusurları öğrenmek bâbında yapmacık öğütlerle kusurları
gizlemeğe çalışan dalkavuk (yağcı) bir dosttan ziyâde kusurları ortaya koyup
teşhîr eden hâin bir düşmandan istifade edileceği meydandadır. Fakat aklı
başında olan kimse düşmanın sözlerinden istifade etmesini bilir. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dördüncü
yol, insanlara karışmak ve aralarında kötü bulduğu her işte kendini murakabe
edip ayarlamaktır. Mü'min, mü'minin aynasıdır. Başkasının kusurlarında kendi
kusurlarını görür ve tabîatlerin hevâ-i nefislerine uymakta birbirlerine yakın
olduklarını bilir. Birinde bulunan bir kusurun aynı, daha azı veya daha çoğu
mutlaka diğerinde de vardır. Kendi kendini araştırmalı ve başkasında görüp
hoşlanmadığı şeylerden kendini temizlemelidir. Şayet insanlar başkalarında
gördükleri kusurları kendilerinde terk etse, artık başka bir terbiyeciye
ihtiyaç kalmazdı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(İmâm-ı Gazâli (rh.a.), </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>İhyâ-u Ulumi’d-dîn, 3.c., 146.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>12 ARALIK 2007</b></p>

<p><b>HZ. PEYGAMBER (S.A.V.)’E</b></p>

<p><b>SAHÂBE (R.A.E.)’NİN BAĞLILIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhammed
bin İshak (rh.a.) rivâyet eder ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bedir
günü Ukkaşe bin Mihsân (r.a.) şol kadar cenk etti ki, elinde kılıç ufalandı.
Hemen Resûlullâh (s.a.v.)’in yanına geldi. Peygamberimiz (s.a.v.) dahî eline
bir ağaç budağı verip: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Var
bununla cenk eyle!” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ukkaşe
(r.a.) elindeki budağı bir kerre silkelediği gibi bir güzel uzun muhkem okkalı
kılıç oldu. Andan gitti, tâ Bârî Te‘âlâ ve Tekaddes Hazretleri müslümânlara
fetih müyesser edinceye kadar ol kılıçla cenk eyledi. Sonradan Resûlullâh
(s.a.v.) Hazretleri ile nice gazâlara gidip ol kılıcı kullandı. Hattâ şehîd
olduğu zamânda dahî (o hurma dalı) kılıç şeklinde idi.” diye buyurdu. (Mevâhib)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bedir
gazvesinde iki asker birbirine kavuşacağı esnâda Abdurrahman bin Avf (r.a.)
hazretleri saff-ı harbde olup sağında ve solunda Ensâr (r.a.e.)’den Benî
Neccâr’dan iki kişi bulunmuştu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Abdurrahman
bin Avf (r.a.) der ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Böyle
korkulu bir vakitte rüzgârın girm ü serdini görmemiş iki çocuk arasında kaldım
diye düşünürken, bunlardan harb ve darbe daha elverişlisi ile bulunmak
isterken, onlardan biri beni gözü ile süzdü, yenimden çekip bana:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey amca, sen Ebû Cehîl’i tanır mısın? Bana göstersene! dedi. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Evet tanırım ey kardeşimin oğlu, Ebû Cehîl’i ne yapacaksın? dedikte o:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Bana haber verildiğine göre Ebû Cehil, Resûlullâh (s.a.v.)’e sebb edermiş.
Hayâtım irâde ve kudretinde olan Allâh’a yemîn ederim ki, onu bir görürsem,
artık benimle ondan eceli yakın olan ölünceye kadar şahsım, onun şahsından
ayrılmayacaktır. Allâh ile ahd ettim, Ebû Cehîl’i gördüğüm gibi üzerine hamle
edip ya onu öldüreceğim veyâhud bu uğurda öleceğim.” demiş.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
gencin heyecan hâlinde, böyle söylediği kat‘î şu söze, doğrusu teaccüb ve
hayret ettim.”</p>

<p><b>(Hz. Mahmûd Sâmî Ramazânoğlu (k.s.), </b></p>

<p><b>Bedir Gazvesi, 58.s.)</b></p>

<p><b>13 ARALIK 2007</b></p>

<p><b>SİLSİLE-İ ÂLİYENİN ONİKİNCİ POSTNÎŞÎ</b></p>

<p><b>HZ. ALİ RÂMİTENÎ (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Azizan”
ve “Pir-i Nessac” isimleri ile meşhurdur. Buhara'ya on beş kilometre olan
Ramiten adında büyük bir kasabada doğdu. 1328 (H.728)’de Harezm'de vefat etti.
1315 (H.715) ve 1321 (H.721) tarihlerinde vefat ettiği de bildirilmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ramiten'de
ilim tahsiline başladı. Çok kısa zamanda ilim yolunda mertebeler katetti. O
devrin en büyük alimi olan Hace Mahmud İncir-i Fağnevî'nin derslerine büyük bir
aşkla devam etti. Hocasının iltifatlarına kavuştu. Manevi ve maddi ilimlerde
kemale erdi. Böylece zamanının en büyük alimlerinden, yol göstericilerinden
oldu. Harezm'e gidip yerleşti. İnsanlara İslamiyetin emir ve yasaklarını
anlattı. Pekçok talebe yetiştirdi. Harezm sultanı da onun sohbetinde bulunarak
talebeleri arasına girdi. Kerametleri pek çoktur. Bunların bir kısmı kitaplara
geçmiştir. İki oğlu olup, ikisi de din ve fen ilimlerinde söz sahibi idiler.
Hace Azizan, vefatından sonra talebelerle meşgul olmayı küçük oğlu İbrahim'e
bıraktı. Büyük oğlu da büyük âlim idi. İnsanlara doğru yolu gösterme vazifesi
niye büyük oğluna verilmedi diye bunları tanıyanlarda bir düşünce hasıl oldu.
Büyük âlim Hace Ali Ramiteni bu düşünceleri anlayıp buyurdu ki: “Büyük oğlum bizden
sonra fazla yaşamaz. Kısa zamanda bize kavuşur.” Gerçekten kendisinin
vefatından on dokuz gün sonra büyük oğlu da babalarına kavuştu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Buyurdu
ki: “Allâhü Te‘âlâya hiç isyan etmediğiniz bir dille dua ediniz ki, duanız
kabul olsun.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“İki
halde kendinizi sakının: Söz söylerken ve yemek yerken.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Halkı
Hakka davet eden kimse, canavar terbiyecisi gibi olmalıdır. Canavar
terbiyecisi, nasıl uğraştığı hayvanın huyunu ve istidadını (kabiliyetini) bilip
de ona göre davranırsa, o da öyle.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Talebenin,
maksadına kavuşması için çok çalışması, nefsini terbiye etmek için çok
uğraşması lazımdır. Fakat bir yol vardır ki, nefsi itmi’nana (Rabbinden razı
olmaya) kavuşturup, rûhu kısa zamanda yüksek derecelere kavuşturur. O da;Allâhü Te‘âlânın sevgili kullarından birinin gönlünü kazanmaktır. Zira onların
kalbi, Allâhü Te‘âlânın nazar ettiği yerdir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Yeni Rehber Ansiklopedisi, 2.c., 35.s.)</b></p>

<p><b>&nbsp;</b></p>

<p><b>&nbsp;</b></p>

<p><b>14 ARALIK 2007</b></p>

<p><b>HADİS İLMİNE HÜRMET</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
İsmail b. Üneys'den nakletti ki; İsmail şöyle dedi: “İmam Malik (r.a.) bir
hadis nakletmek istediği zaman abdest alır, yatağının ortasına oturur, sakalını
düzeltir, vakar ve heybetini koruyarak edebli bir şekilde hadis naklederdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kendisine
böyle yapmasının sebebi sorulunca derdi ki: “Resûlullâh (s.a.v.)’in hadisini
yüceltmeyi seviyor ve abdest almaksızın hadis de nakletmiyorum.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ve
İmam Malik (r.a.) yolda, ayakta ve acele olarak hadis nakletmeyi de kötü görür
ve derdi ki: “Resûlullâh (s.a.v.)'den nakletmek istediğim hadisi anlayarak ve
düşünerek aktarmayı severim.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî
Malik'ten nakletti ki; Bir adam Said b. el-Mûseyyeb’e gelerek, bir hadis
hakkında soru sordu. Said bu sırada hasta idi ve hastalıktan dolayı da yatakta
yatmakta idi. Hemen doğruldu ve oturdu. Hadîsi nakletti. Adam Said'e dedi ki;“Sana zahmet vermek istemedim.” Said (r.a.) adama dedi ki: “Resûlullâh
(s.a.v.)’in hadisini yatarak nakletmeyi kötü gördüğüm için kalktım.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Beyhakî,
Beşir b. Haris’ten nakletti. Beşir dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bir
adam Abdullah b. Mübarek ile yolda yürürken hadis hakkında bir soru sordu.”
İbn-i Mübarek (r.a.) dedi ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bu
ilme saygı göstermek değildir.” Beyhakî, İbn-i Mübârek’ten nakletti ki; İbn-i
Mübârek dedi ki: İmam Malik'in yanında idim. O hadis naklediyordu. Bu sırada
bir akrep gelerek İmam Malik'i onaltı defa soktu. Her sokuşunda İmam Malik'in
acıdan rengi değiştiği halde sabrediyor, Resûlullâh (s.a.v.)’in hadisini yarıda
kesmiyordu. Ne zaman ki ders bitip, insanlar O'ndan ayrılınca dedim ki; “Sende
hayret edilecek bir hal gördüm.” İmam Malik dedi ki: “Evet, sabredip hadisi
yarıda kesmememin sebebi Resûlullâh (s.a.v.)’in hadislerine saygı
gösterdiğimden dolayıdır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(İmam-ı Suyutî, Akidede Sünnetin Yeri, 81.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>15 ARALIK 2007</b></p>

<p><b>MEVLÂNÂ CELÂLEDDÎN-İ RÛMÎ (K.S.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mevlânâ
Celâleddîn-i Rûmî hazretleri, sıdk-ı tam (en mükemmel, noksansız bağlılık)
yönünden aşkın sonuna ulaşmış bir velî olarak, istirahat ettiği ve uyku
uyudukları görülmemiştir. Açlığı son haddine ulaşmıştır. &quot;Tam kırk sene
benim midemde bir gece taam (yemek) bulunmadı.&quot; buyurmuştur. En çok iftar
yemeği on lokmayı geçmemiştir.&quot; Sînemde bir ejderha vardır, onun gıdaya
tahammülü yoktur.&quot; &quot;Oruç sofrası, sırrın sevdasını artırır, lâkin
böyle bir sofradan Allâhü Te‘âlâya büsbütün bağlanmış olan sâdık kullar yed-i
beyzâ bulurlar&quot; demiştir. Onun için hakîkî oruç, Allâh teâlâdan başka her
şeyi terk etmek olup, kendisinde hâsıl olmuş bir hâldir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Namazda
tam bir huşu (Allâh korkusu) üzere bulunur ve tamamen Hakk'ın sıfatları ile
bulunmayı elde ederlerdi. &quot;Namaz, Allâhü Te‘âlâya kavuşmadır. Fakat bu
kavuşmanın ne şekilde olduğunu zahir ehli bilmez&quot; buyurmuştur. Bu yüzden;&quot;Mihrabı dost cemâli olan kimse için, yüz çeşit namaz, rükû ve sücûd
vardır&quot; demiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Verâ
ve takvası (şüpheli ve haramlardan kaçması) o dereceydi ki, lisâna gelmezdi
(açıklamaya sığmazdı). &quot;Takva, nefse ait zevkleri terk etmektir.&quot;buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mevlânâ
Celâledddîn-i Rûmî, her şeyden önce olgun, âlim ve velî bir Müslümandır.
Hazret-i Mevlânâ'yı yalnız bir mütefekkir, şâir, hümanist gibi düşünmek ve
öylece anlamaya çalışmak, asıl varlığı bırakıp herhangi bir özelliği içinde
sıkışıp kalmaya benzer.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nitekim
Hazreti Mevlânâ'yı, sözlerini, yolunu anlamanın anahtarını kendisi bir
rubaisinde şöyle dile getirmektedir: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&quot;Ben
sağ olduğum müddetçe Kur'ân'ın kölesiyim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ben
Muhammed muhtarın yolunun tozuyum.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Benim
sözümden bundan başkasını kim naklederse;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ben
ondan da bîzârım, o sözlerden de bîzârım.&quot;</p>

<p><b>(Yeni Rehber Ansiklopedisi, 14.c. 80.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>16 ARALIK 2007</b></p>

<p><b>MEVLÂNÂ CELÂLEDDÎN-İ RÛMÎ VE SEMA</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mevlânâ
Celâleddîn-i Rûmî, tasavvuf deryasına dalmış bir Hakk âşığıdır. İlmi,
teşbihleri, sözleri ve nasihatleri bu deryadan saçılan hikmet damlalarıdır. O,
bir tarîkat kurucusu değildir. Yeni usûller ve ibâdet şekilleri ihdas
etmemiştir. Ney, rebap, tambur gibi çeşitli çalgı âletleri çalınarak yapılan
törenler ve âyinler, ilk defa on beşinci yüzyılda ortaya çıkmıştır. İlk mevlevî
bestelerinin bestelenmesi de aynı zamana rastlar. Bu târih, Mevlânâ
hazretlerinin yaşadığı devirden 3-4 asır sonradır. Onun Mesnevî'sinde geçen
&quot;Ney&quot; kelimesi bâzı edebiyatçılar tarafından çalgı âleti olan ney
şeklinde düşünüldüğü için, yanlış olarak kendisinin ney çaldığı veya dinlediği
sanılmıştır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hâlbuki
Mevlânâ Celâleddîn-i Rûmî, ney ve dümbelek çalmadı. Dönmedi, raks etmedi.
Bunları sonra gelenler uydurdu. Yirmi dört binden ziyâde beytiyle dünyâya nur
saçan Mesnevi'sine, her memlekette, birçok dilde şerhler, açıklamalar
yapılmıştır. Bunların en kıymetlisi Mevlânâ Câmi'nin kitabı olup, bunun da
birçok şerhleri vardır. Türkçe şerhlerinden, Ankara valisi Âbidin Paşanın şerhi
çok kıymetlidir. Âbidin Paşa bu şerhinde, ney'in, insan-ı kâmil olduğunu dokuz
türlü ispat etmektedir. Ney'in üç ma‘nâsı vardır. Birincisi, İslâm dîninde
yetişen kâmil, yüksek insan demektir. İkincisi Fârisî dilinde, yok demektir.
Ney'in üçüncü ma‘nâsı ise, kamış kalem demektir ki, bundan da insan-ı kâmil
işâret edilmektedir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mevlevîlik,
sonraları din bilgisi olmayan câhillerin eline düştüğünden, ney'i çalgı
sanarak, ney, dümbelek gibi şeyler çalmaya, dönmeye başlamışlar. İbâdete İslâm
dîninin yasak ettiği çirkin şeyler karıştırmışlardır.</p>

<p><b>(Yeni Rehber Ansiklopedisi, 14.c. 80.s.)</b></p>

<p><b>17 ARALIK 2007</b></p>

<p><b>BÜYÜKLÜK ALLAH (C.C.)'E</b></p>

<p><b>VE RESÛLÜ (S.A.V.)'E MAHSUSTUR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Arkadaşlarının
O (s.a.v.)’e karşı duydukları sevgi, eşine zor rastlanır bir saygıyı da
beraberinde oluşturur... O (s.a.v.) ile ilgili her konuda kılı kırk yaran bir
hassasiyetle konuşurlar...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün,
“En Sevgili”ye iki kez damat olma şerefine sahip olan Osman bin Affan (r.a.),
Kubas bin Üşeym (r.a.)’e sorar. Kubas ile Hz. Muhammed (s.a.v.)’in doğum
tarihleri, birbirine çok yakındır...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Sen mi daha büyüksün, yoksa Allah’ın Elçisi (s.a.v.) mi?”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Büyüklükten”
ne kastedildiği belli olmasına rağmen, Kubas (r.a.) saygıyla toparlanarak cevap
verir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Allah’ın
Elçisi (s.a.v.) benden daha büyüktür. Doğumda ise ben ondan önceyim!” (Müsned)</p>

<p><b>SADECE ÜMMETİNİ DÜŞÜNEN</b></p>

<p><b>TEK KURTARICIMIZ (S.A.V.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mü’minlerin
Annesi Hz. Âişe (r.a.) birgün “En Sevgili” (s.a.v.)’i çok sevinçli görür.
“Fırsat budur” diyerek...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Ey Allah’ın Elçisi! Bana dua et!” der... Allah’ın Elçisi (s.a.v.), bir Rahmet
çağlayanı gibidir...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allahım Âişe’nin, geçmiş, gelecek, gizli ve açık bütün günahlarını bağışla”
diyerek habîbesinin isteğini cevaplandırır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mutluluk
ve sevinç atmosferi şimdi Mü’minlerin annesini de sarmıştır. Gülmekten başı
eteğine düşer... En Sevgili hayretle sorar:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey Âişe, ettiğim dua seni bu kadar mı çok sevindirdi?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ey Allah’ın Elçisi! Bana ettiğin duâ beni nasıl sevindirmez?” Allah’ın Elçisi
şimdi ciddileşmiştir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allah’a yemin ederim ki, ben bu duâyı her namazdan sonra bütün ümmetim için
ediyorum.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. Mahmûd Sâmî Ramazanoğlu (k.s.), Musahabe)</b></p>

<p><b>18 ARALIK 2007</b></p>

<p><b>HACC</b></p>

<p>Resûlullâh
(s.a.v.) şöyle buyurdular: “Umre, gelecek umreye kadar ikisinin arasındaki
günahların keffaretidir. Makbul Haccın ise Cennetten başka bir mükâfatı
yoktur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Âişe (r.a.)'dan:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Ya Resûlallâh, kadınlara cihad var mı? dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Evet onlara içinde savaş olmayan bir cihad vardır; Hacc ile Umre” buyurdular.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hacc
İslâm'ın eşitlik prensibinin en içten yaşandığı bir ibadettir. Dünya’nın dört
bir tarafından gelmiş renk, dil, ırk ve coğrafyası ayrı insanları inanç, gaye
ve mekân birliğiyle birbirine bağlar. Hak katında kalıbın değil, kalbin ve onun
taşıdığı iman ve vecdinin önemli olduğunu gösterir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hiçbir
beşeri gücün bir araya getiremeyeceği bu insan seli, Hz. Adem (a.s.)'ın tavafa
başladığı bu mübarek beldede toplanarak Müslümanların Allâh (c.c.)'ün ipine hep
birlikte sarıldıkları takdirde iman güç ve birliğinin nelere kadir olacağını
şuurlu kafalara nakşeder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hz.
Peygamber (s.a.v.) Efendimiz müjdeliyor: “Bir kimse Allâh için hacc eder de
kötü sözlerden ve fenalıklardan uzak kalırsa, anasından doğduğu günkü kadar
temiz ve günahsız olur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kabul
olunan haccın mükâfatı ancak cennettir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Vefatımdan
sonra beni ziyaret eden, sağlığımda beni ziyaret etmiş gibidir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kabrimi
ziyaret edene şefaatim vacibtir.” </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mü'min
bu müjdeler karşısında şu Hadîs-i şeriften de sakınmalıdır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bir
kimse masraflarına gücü yetip de Kâbe'yi ziyaret etmesi mümkün iken hacc
farizasını eda etmezse, onun yahudi veya hıristiyan olarak ölmesine hiçbir mani
yoktur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(İsmail Kaya, İslâm Dini ve İlmihali, 233.s.)</b></p>

<p><b>19 ARALIK 2007</b></p>

<p><b>KURBAN</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kurban,
hür, mukîm olan ve sadaka-i fıtır nisâbına Kurban bayramı günü mâlik olan
müslümâna vâcibdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kurban
koyun, keçi, sığır ve deveden birini, kurban bayramının ilk üç gününde, kurban
niyyeti ile kesmek demektir. Bir sığır veya deveyi, yedi kişiye kadar kimse,
ortak olarak da kesebilirler. [Bunlara adak kurbanı da ortak edilebilir. Eti
tartarak, eşit ağırlıkta olarak paylaşmaları lâzımdır].</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yukarıda
sayılan üç cins hayvandan başkasından kurban caiz olmaz. Yedi kimse, bir sığır
veya devede ortak olsalar ve kurbanlarındaki niyyetleri ayrı olsa, meselâ
birincisi Kurbana, ikincisi adak kurbanına, üçüncüsü akîkaya, dördüncüsü ölüsü
için kurbana, beşincisi Haremde avlamanın cezasına, altıncısı hediyyeye,
yedincisi nafile kurbana niyyet etseler, bizim, ya'nî hanefî mezhebi âlimlerine
(rahımehümullah) göre caizdir. Ama birinin niyyeti et olur veya hiç niyyeti
bulunmazsa, hiçbirinin kurbanı olmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hidâye'de
diyor ki: Kurban edilecek koyunun bir, sığırın iki, devenin beş yaşında olması
lâzımdır. Bundan aşağısı kurban edilmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kurban
kesme vakti, bayram sabahından üçüncü günün akşamına kadardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
gözü görmeyen, topal olup yürüyemeyen, gözünün, kulağının veya kuyruğunun çoğu,
ön veya arka bir ayağı kesilmiş olan, çok zayıf olan hayvan kurban olmaz.
Boynuzu kırık veya boynuzsuz, burulmuş olan kurban caizdir. Zîra bunlar maksad
olan, kan ve ete ve diğer maksadların tamlığına zarar vermez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;En
iyisi, kurbanı kendisinin kesmesidir. Kesemezse, birini vekil edip, yanında
bulunmalıdır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kendi
kurbanının etinden yemek, zengin ve fakirlere yedirmek, saklamamak müstehabdır.
Bu kadarını yapamazsa, üçde birini dağıtmalıdır. Bundan aza düşmemelidir.
Kurban derisini sadaka vermelidir. Yâhud evde kullanılacak deri sofra, tulum,
seccade gibi bir şey yapmalıdır.</p>

<p><b>(M. Muhammed Rebhanî, Riyadü'n Nâsihîn, 261.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>20 ARALIK 2007</b></p>

<p><b>KURBAN KESMENİN FAZİLETİ VE SEVABI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Emîrü’l
Mü'minîn Alî (k.v.) ve Ebû Saîd (r.a.) ve İmrân bin Hasîn (r.a.) Peygamber
(s.a.v.) Efendimizden şöyle bildirirler: Gözlerinin ışığı hanımların efendisi,
kerîmesi Fâtıma (r.anhâ)’ya: “Ey Fâtıma! Kalk! Kurbanının yanına git! Ve kurban
kesilirken şu duâyı oku: İnne salâti ve nüsükî ve mahyâye ve memâtî lillâhi
rabbi’l-âlemîn, la şerike lehü ve bizâlike ümirtü ve ene evvelü’l müslimîn.
[Meâli: Şübhesiz benim namazım, ibâdetlerim, hayâtım ve ölümüm, âlemlerin Rabbi
olan Allâh içindir. Onun ortağı yoktur. Ben bununla emr olundum ve ben müslüman
olanların ilkiyim.] Muhakkak ki, kurbanından yere damlayan ilk kan damlası ile,
ömründe işlemiş olduğun her günâh mağfiret olunur. Muhakkak yarın Kıyamet günü,
kestiğin bu kurbanın kanını ve etini getirip, terazinin sevablar kefesine
koyarlar, yetmiş kat fazlasıyla.” buyurdu. </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Diğer
bir Hadîs-i şerîfte, Zeyd bin Erkam (r.a.)'ın, bu kurbanlar nedir suâline:“Babanız İbrahim (a.s.)’ın milletidir” buyurdu. Bizim için onda ne vardır
dediklerinde: “Kurbân edilen hayvanın üzerindeki kıllar sayısınca, sahibine
sevâb yazılır.” buyurdu. Terğîb-i Hamîdî ve birçok fıkıh kitabında, mü'minlerin
annesi Âişe-i Sıddîka (r.anhâ)'nın bildirdiği Hadîs-i şerîfte: “Âdem oğlu için,
Kurban bayramı günü, Allâh katında kurban kanı akıtmaktan daha sevgili birşey
yoktur.” buyuruldu. Saîd bin Abdülâziz (rh.), Mekhûl’de:“Gömleğini sat, onunla
kurban satın al.” buyurdu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zâdü’l
Mukvîn kitabında diyor ki: Haberde geldi ki, kurban kesmesi gerektiği halde,
içindekilerin kurban kesmediği ev, inler ve sahibi için bedduâ eder ve: Allâh
sana iyilik yaptırmasın, bende kurban kesmediğin gibi der. O ev, o sene belâ
oklarına hedef olur. İçinde kurban kesilen ev memnun olur, sahibine iyi duâ
eder. O evde rahatlıklar, iyilikler sürer. Peygamber (s.a.v.) Efendimiz buyurdu
ki: “Kurbanlarınızı büyük yapınız, yâhud yağlı yapınız. Muhakkak ki, onlar
Sırat üzerinde sizin binekleriniz olacaktır.”</p>

<p><b>(M. Muhammed Rebhanî, Riyadü'n Nâsihîn, 262.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>21 ARALIK 2007</b></p>

<p><b>GÜZEL SÖZ VE SADAKA</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İyi
bir söz yani güzel bir şekilde karşılık verme, bir istekte bulunan kimseyi
güzel bir yolla karşılamak, kalb ve yaratılışların kabul edip reddetmeyeceği
şekilde muamele etmektir. Ve bağışlama yani dilenenin yapabileceği ve kendini
üzebileceği birtakım kusurları görmezden gelme, Peşinden eziyet gelen bir
sadakadan hayırlıdır. Çünkü fakir ve yoksula bir taraftan yardım ve menfaat
sağlarken, peşinden de ona zarar verici bir tavrın içine girmek sevaptan mahrum
kalmayı gerektirir. Allâh ganîdir, sizin yanınızdaki sadakaya ihtiyacı yoktur.
O bundan müstağnîdir. “Halimdir.” Başa kakan ve gönül kırıcı tutum
sergileyenleri cezalandırmada acele etmez.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Doğrusu
güzel bir cevap ve karşılık, başa kakan ve gönül kırıcı olan kimsenin
sadakasından daha hayırlıdır. Çünkü güzel bir söz -reddederken bile- isteyenin
gönlünü rahatlatır, içine su serper. Sadaka bedene fayda sağlar, sevincin
sirayet edeceği yer ise kalbtir. Hiç kuşkusuz kalbi sevindiren ve ruhu
dinlendiren şey, vücuda yarar sağlayan şeyden daha hayırlıdır. Çünkü ruhaniyet,
nefisler üzerinde çok daha etkindir ve soylu bir davranıştır. Kaldı ki, sadaka
sadece malda sözkonusu değildir. Her iyilik bir sadakadır. Güzel bir söz, iyi
bir aracılık ve şefaat, ihtiyaç içindekine yardım, hasta ziyareti, cenazeye
katılmak, bir müslümanın kalbini hoş tutmak... Bütün bunlar, sadakadır.</p>

<p><b>(İsmail Hakkı Bursevî (rh.a.), </b></p>

<p><b>Rûhu’l-Beyân Tefsîri, 1.c.,457.s.)</b></p>

<p><b>HADÎS-İ ŞERÎF</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Mü’minlere
selâm vermek ve hayırlı işlere dair güzel söz söylemek; Cenâb-ı Hakk (c.c.)’ün
afv ve mağfiretini gerektiren şeylerdir.” (H. Şerîf,
Menâvi)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Güzel
söz söylemekle Cehennem’den korunun.” (H.Şerîf, Ebû
Davud)</p>

<p><b>22 ARALIK 2007</b></p>

<p><b>HZ. PEYGAMBER (S.A.V.)’DE KORUYUCU</b></p>

<p><b>HEKİMLİK UYGULAMASI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İbn-i
Sînâ demiştir ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bütün
ilm-i tıbbı iki beyitte cem' ettim:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yediğin
zaman az ye, bir defa yedikten sonra üzerine yemekten sakın. Şifâ, yediğini
hazmedebilmektedir. Bir mide için yemek üzerine yemek sokmakdan daha zor gelen
bir şey yokdur.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hikâye
olunduğuna göre Mısır Meliki Mukavkıs’ın hâzık (işinin ehli) bir tabîbi vardı.
Tabîbini Hazret-i Mustafâ (s.a.v.)'e hizmet etmek üzere Arab diyarına gönderdi.
Adam, Arab diyarında bir sene kadar zaman geçirdi, kendisine görünmeğe gelen
olmadı. Kimse gelip de kendisinden tedavi sormadı. Tabib daha fazla
eğlenmeyerek Hazret-i Peygamberin (s.a.v.) huzuruna çıktı ve durumunu arzetti:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
Beni Senin ve Ashabının gerektiğinde tedavileriniz için gönderdiler, bu kadar
müddet memleketinizde kaldım, kimse gelip muayene olmadı, benim de kimseye bir
faydam dokunmadı, dedi. Bunun üzerine Resûlullah -sallallahu aleyhi ve sellem-
buyurdu ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
&quot;Benim Ashabımın âdetleri şu şekildedir ki, iyice iştihaları olmadan yemek
yemezler, daha yemeğe iştihaları var iken sofradan kalkarlar, yani doymadan
kalkarlar.” Bunun üzerine hekim:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
İşte bu sıhhatli bulunmanın esasıdır. Burası da benim yerim değilmiş, dedi ve
memleketine döndü.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. Mahmûd Sâmî Ramazanoğlu (k.s.), </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Musahabe 4, 100.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;••••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ya
Muhammed!) Biz sana Kevser’i verdik. Onun için Rabbine kulluk et ve kurban kes.
Asıl sonu kesik olan, şüphesiz seni kötüleyenlerdir.  (Kevser
sûresi) </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Bu 
sûrede kurban kesmek emredilmiştir. Kurban yakınlık demektir. Kurban kesmekten
asıl maksat, et yemek ve kan akıtmak değil, Allâh’a yakın olmaktır.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>23 ARALIK 2007</b></p>

<p><b>DEVA OLAN YİYECEKLER</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şehr
b. Havşeb, Ebû Hureyre (r.a.)'den naklen şöyle anlatır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kem'e
olarak bilinen kırmızı mantar, Allâh'ın ihsanıdır. Suyu göze şifalıdır. Acve
isimli hurma, cennet meyvesidir. O, zehirlenmeye şifadır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rebi'
b. Haysem, şöyle der:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bana
göre, nifas halindeki kadınlara yaş hurmadan, hasta için baldan başka şifa
sebebi yoktur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;A'meş,
Ebû Salih'ten naklen şöyle anlatır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sıtma
için, üçte bir miktar tereyağı, aynı miktar bal, aynı miktar süt karıştırıp
içilir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullah
(s.a.v.) şöyle buyurdu:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sıtma
cehennem ateşindendir. Onu su ile soğutunuz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ali
b. Ebî Talib (r.a.), Resûlullah (s.a.v.)'den naklen şöyle anlattı: </p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Balda
bereket vardır. Onda ağrılara şifa vardır. Yetmiş peygamber, onunla tedavi
etmiştir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ali
b. Ebî Talib (r.a.) şöyle anlatır:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Biriniz
hastalıktan şikâyet ettiği zaman, hanımının mihir parasından üç dirhem istesin.
Onunla süt, bal alsın, yağmur suyu ile karıştırıp içsin.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allâhü
Te‘âlâ böylece, kolaylığı, rahatlığı, şifayı ve mübarek suyu bir araya getirmiş
olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Câbir
b. Abdulluh (r.a.), Resûlullah (s.a.v.)'in şöyle buyurduğunu rivayet etti:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sürmeye
devam ediniz, o kıl bitirir; gözleri keskinleştirir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
başka rivayette hadîsin devamı:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Gözü
cilalandırır.” şeklindedir.</p>

<p><b>(Ebu’l-Leys Semerkandî, Bostanü’l Ârifîn, 804.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>24 ARALIK 2007</b></p>

<p><b>CENNETÜ'L
BAKİ' MEZARLIĞI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Malûm
ola ki, Baki’ denilen yer sur (kale duvarları) dışında mübarek bir yerdir ki,
vasfa gelmez. Medine kalesinin Bab-ı Cum'a tarafındadır. Bütün mevtaları o
kapıdan çıkarırlar. İşte Baki' dedikleri yer surların dışında etrafı duvarla
çevrili bir mezarlıktır, içinde başka başka kubbeler, türbeler, kapılar vardır.
Asıl Baki' mezarlığının dört beş yerde kapısı vardır. Rivayete göre yalnız
Ashab-ı kiramdan yetmiş bin kişi gömülüdür bu kabristanda. Hele şehidlerin
adedi hiç belli değildir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Orada
taaffün (kokuşma) olmaz. Hem, ilk büyüklerden öyle rivayet olunmuş ki, yarın
mahşer günü hesapsız ve azapsız gül sepeti silkeler gibi Baki' kabristanında
yatan mü'minleri Cennete silkeleseler gerektir. O mübarek mahalle defnolunmak
değme bir kişiye mukadder olmaz. Eğer olursa bundan büyük saadet olmaz.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Baki'deki
kubbelerin altında yatan yüce zatlar: Hazret-i Osman, Cennetü’l Baki'de
müstakil bir kubbededir. (r.a.)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Onun
karşısında Peygamber (s.a.v.) Efendimizin süt annesi Halime hatun validemiz bir
kubbe altındadır. Baki'nin ortasında (s.a.v.) Efendimizin amcası Hazret-i Abbas
(r.a.) yatar. Yine ortalarında Hazret-i Hasan, Hazret-i İmam Bakır, İmam
Zeyne’l-Âbidin yatarlar (r.a.e.). Yine rivayete göre Hazret-i Fatımatü’z Zehra
(r.anhâ) da onlarla aynı kubbe altındadır. Abdullah bin Mes'ud, Osman bin
Maz'un (Resûl (s.a.v.) Efendimizin süt kardeşi), Peygamberimiz (s.a.v.)’in oğlu
Hz. İbrahim bir kubbe altındadır. Hazret-i Ukayl ibn-i Ebî Talib (Hz. Ali'nin
kardeşi) bir kubbededir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peygamber
(s.a.v.) Efendimizin kızları Rukıyye, Zeyneb, Ümmü Külsum ile Peygamber
(s.a.v.) zevcelerinden yedisi bir kubbe altındadır.İmam-ı Malik bir kubbededir.
Hz. Ömer (r.a.)'in oğlu Abdullah (r.a.) bir kubbededir. Bunlar Baki' kabristanı
içindedirler. Hariçte Baki' ile Kale kapısı arasında iki kubbe daha vardır.
Birisi Sa'd bin Mu'az ve öteki Ebû Said el-Hudri hazretlerine aittir.</p>

<p><b>(Derviş Ahmet Peşkarî, Tayyibetü'l Ezkâr, 49-51.s.)</b></p>

<p><b>&nbsp;</b></p>

<p><b>&nbsp;</b></p>

<p><b>25 ARALIK 2007</b></p>

<p><b>NEVRUZ
VE NOEL KUTLAMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İslâm
dini müstakil bir dindir. Hiçbir hususta başkasına tâbi ve onlara uşak olmamızı
istemez. Peygamber (s.a.v.) Medine-i Münevvere'ye teşrif ettiğinde Medine
halkının iki mukaddes günü vardı. İlkbaharda Nevruz günü ile sonbaharda
Mihrican günü. Bu zamanda gece ile gündüz müsavi olurlar. Peygamber (s.a.v.)
Medine halkına: “Bunlar nelerdir?” diye sordu. “Cahiliyette bu günlerde oynar,
şenlik ederdik” dediler. Bunun üzerine Peygamberimiz (s.a.v.) buyurdu ki:“Allâh bunların yerine size daha iyi günler verdi. O günler Kurban Bayramı ve
Ramazan Bayramı'dır.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Alî el-Farisî diyor ki “Bundan anlaşılıyor ki Nevruz ile Mihrican gibi,
Müslüman olmayan kimselerin kutsal günlerine ta‘zim etmek caiz değildir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmam-ı
Rabbani Ahmed el-Farukî şöyle diyor: “Hindûların kutsal saydıkları ve kırmızı
pilav pişirip hediye verdikleri günlere tazim etmek, yahudilerce kutsal sayılan
günlerde adet olan hediyelerle hediyeleşmek küfrü gerektiren şeylerdendir.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Binaenaleyh,
Noel Baba gününde ve hıristiyanların diğer bayram günlerinde onlara ayak
uydurmak gayesiyle, onların yaptıklarını yapmak, o günlerde bayram niyetiyle
çocuklara elbise almak ve pişirdikleri yemekleri pişirmek caiz değildir. Bu
hareketler küfrü gerektirir. Ondan sakınmak icâb eder.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Halil Günenç, </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Günümüz Meselelerine Fetvalar, 1.c., 67.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;•••••••</p>

<p><b>HASTA OLMADIĞI HALDE RAPOR ALMAK</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ücret
mukabilinde halkın hizmetinde bulunan bir memur, hasta olmadığı halde kendini
hasta gösterip rapor alırsa, üç yönden büyük bir vebalin altına girmiş olur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;1-
Kendini hasta olarak göstermekle yalan söylemek,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;2-
Amme hizmetini bırakıp onların işlerini aksatmak,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;3-
Hizmet vermeden haram bir ücret almaktır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Halil Günenç, </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Günümüz Meselelerine Fetvalar, 2.c., 55.s.)</b></p>

<p><b>&nbsp;</b></p>

<p><b>26 ARALIK 2007</b></p>

<p><b>SAHABE (R.A.)’İN ŞEHİD OLURKEN</b></p>

<p><b>SON TAVSİYESİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Müslümanların
ağır bir sınavdan geçirildikleri Uhud günü, arkadaşlarının O (s.a.v.)’e
duydukları sevginin belki de en yoğun biçimde ve en fazla sayıda gösterildiği,
ispatlandığı bir gündür.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Öyle
ki bir sabahla akşam arası kadar bir sürede kendilerinden sonra, kıyamete kadar
gelecek olan bütün Muhammed (s.a.v.) ümmetine, O (s.a.v.)’i sevmenin ve O
(s.a.v.)’in uğrunda, O (s.a.v.)’in eliyle insanlığa getirilen din uğrunda
fedakârlıkta bulunmanın ne demek olduğunu hayatları pahasına göstereceklerdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Medinelilerden
Sa’d bin Rebi (r.a.), daha Akabe’de Hz. Muhammed (s.a.v.)’in elini sıkarak O
(s.a.v.)’e biat etmiş, muhacir kardeşlerine kucak açıp malının yarısını onlarla
seve seve paylaşmış yiğit bir müslümandır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uhud
günü de sevgisinin, bağlılığının, yiğitliğinin hakkını verir, kıyasıya
çarpışır. Savaşın bitimine doğru on iki düşman askeri tarafından kuşatılır ve
ölümcül bir biçimde yaralanır... En ağır yarası göğsünden girip, sırtından
çıkmış olan bir oktur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Kâinat’ın
Övüncü (s.a.v.)” bir ara çevresinde onu göremeyince merak eder, arkadaşlarından
Muhammed bin Mesleme (r.a.)’i gönderir, Sa’d (r.a.)’ı arattırır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Muhammed
(r.a.), Sa’d (r.a.)’i vadinin en sonunda bir sürü cesedin arasında bulur, son
nefeslerini alıp vermektedir. Ve son nefesler, hayatın bütünü gibi, yine “En
Sevgili” için tüketilecektir:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;-
“Allah’ın Elçisi (s.a.v.)’e selamımı söyle! Ve de ki, ben şu anda cennetin
kokusunu alıyorum. Arkadaşlarımıza da şunu söyle, kirpiklerinizi açıp kapatacak
kadar gücünüz olduğu halde Allah’ın Elçisi (s.a.v.)’e sahip çıkmaz, O
(s.a.v.)’i korumazsanız yarın ahirette Allah’a verecek bir cevabınız da olmaz.”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonra
Sa’d (r.a.)’in o güzel başı yana düşer...</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. Mahmûd Sâmî Ramazanoğlu (k.s.), </b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Uhud Gazvesi, 43.s.)</b></p>

<p>&nbsp;</p>

<p><b>27 ARALIK 2007</b></p>

<p><b>VAKIF MALI SATILIR MI?</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İslâm
hukukuna göre herhangi bir yöne vakfedilmiş olan bir şeyi satmak ve satın almak
caiz değildir. Sünnet, bunu yasakladığı gibi icmâ'-ı ümmet de bunu
yasaklamıştır. Bu hususta ihtilâf yoktur. İbn-i Ömer (r.a.) şöyle diyor: Ömer
(r.a.) (Ravinin babası) Hayber arazisinden kendisine bir tarla isabet etti.
Bunun üzerine Hazreti Peygamber (s.a.v.)’e gidip tarla için kendisiyle
istişarede bulunup dedi ki: Ey Allâh'ın Resûlü, Hayber arazisinden bana bir
tarla düştü. Şimdiye kadar ondan daha değerli bir şey elime geçmemiştir.
Hakkında ne buyurursunuz? Hz. Peygamber (s.a.v.) buyurdu ki, istersen onu haps
-vakıf- edip tasadduk edersin. Bunun üzerine Hz. Ömer (r.a.) satılmaması, hibe
edilmemesi ve miras olarak kalmaması üzerine tasadduk etti. Fakirlere,
hürriyete kavuşmak maksadıyla efendileriyle mükâtebe akdini yapmış kölelere,
mücahidlere, yolda kalmış olan kimselere, misafirlere verilmek üzere vakıf
etti. Ona bakan kimsenin normal olarak ondan yemesinde beis yoktur. Yalnız
ondan mülk edinemez. (Tirmizî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vakıf
edilen malın satılması ve satın alınmasının caiz olmadığında ittifak vardır.
Ancak vakıf edilen maldan istifade edilemeyecek bir duruma gelirse -bir
tarlanın şehrin ortasında kalması gibi- Hanefi ile Hanbeli mezheblerine göre
daha iyisiyle değiştirilmesi caizdir. Çünkü vakfın gayesi vakıf edilen yöne
yardım sağlamaktır. Faydası olmadığı halde onu tutup haps etmenin ma‘nâsı
yoktur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hülâsa,
Hanefi ile Hanbeli mezheplerinin ileriye sürdükleri mesele hariç vakıf edilen
mal ne satılır, ne alınır. Şayet herhangi bir sebebden dolayı birisinin elinde
vakıf malı bulunsa mümkün ise onu esas sahibine iade etsin. Mümkün değilse
kirası ne kadar tutarsa vakıf edilmiş yöne versin veya harcasın.</p>

<p> 
<b>(Halil Günenç, </b></p>

<p><b>Günümüz Meselelerine Fetvalar, 2.c., 80.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>28 ARALIK 2007</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>HZ.PEYGAMBER (S.A.V.)’E</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>HASET VE GARAZIN AKIBETİ</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ebû
Leheb’in nefsi helâk oldu. Ve dünyâda işlediği ameli de helâk oldu. Ebû
Leheb’in malı ve ameli kendinden belâyı defedemedi. Yalanda alev sahibi ateşe
girer. Odun götürücü olduğu halde Ebû Leheb'in zevcesi de Cehenneme dâhil olur.
O hâtûnun boynunda hurmadan yapılmış ip vardır.” (Tebbet
Sûresi)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
Sûre-i Celîle'nin sebeb-i nüzulü:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Birgün
Resûlullah (s.a.v.) Efendimiz Safa üzerinde Kureyş'in büyüklerini da'vet ile
dîn-i İslâm'a dâhil olmalarını teklif edince Ebû Leheb de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Bizi
bunun için mi da'vet ettin? Tebben leke!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ya'nî;“helâk olasın!” demekle kalb-i Nübüvvet (s.a.v.)'i rencide edince Cenâb-ı Hakk
(azze ve celle) Hazretleri Resûl (s.a.v.)'in kalbine ârız olan kederi izâle ve
teslîye için bu Sûre'yi inzal buyurmuştur.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ebû
Leheb'in karısı Ümm-ü Cemil de, Resûlullah (s.a.v.)'e şiddet-i adavetinden
dağdan “muğıylan dikeni” ve sâir çalıları arkasında getirir, Resûlullah
(s.a.v.)'in yolu üzerine saçardı. Cenab-ı Hakk (azze ve celle)'nin sıyânetiyle
o dikenler üzerinde Resûlullah (s.a.v.) Efendimiz yürürken ipekten döşeme
üzerinde yürür gibi yürür ve hiçbir şey te'sîr etmezdi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu
Sûre-i Celîle'nin evvelinden nihayetine kadar Cenab-ı Hakk (azze ve celle) Ebû
Leheb'i ve haremini zemmedince; bu zemme tahammül edemeyip, husûmetini alenen
i'lâna başlaması üzerine herkes, Resûlullah (s.a.v.)'e olan hased ve garazını
anladığından Ebû Leheb'in Resûlullah (s.a.v.) hakkında lâyık olmayan sözleri
hiç kimseye te'sîr etmemeğe başladığı gibi, kendi hakkında herkesin buğz u
adaveti artmış, nâs indinde kadr ü kıymeti kalmayıp aksine herkesin nefretini
de kazanmıştı.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İşte
Cenab-ı Hakk (azze ve celle)'ye karşı sell-i seyf edib, Hakk'ı ibtâle
çalışanların âkîbeti, dünyâ ve âhirette hüsranda kalacakları şüphesizdir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(Hz. Mahmûd Sâmî Ramazanoğlu,</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>Bedir Gazvesi ve Sûre-i Enfal Tefsiri, 78-79.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>29 ARALIK 2007</b></p>

<p><b>BAZAN DÜNYA İLE MEŞGULİYETİN CEVÂZI</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hanzaletü'l-Üseyyidî
(r.a.)’den nakledildiğine göre, bu zât Resûlullâh (s.a.v.)'in katiplerindendi,
demiştir ki: Bana Ebû Bekir (r.a.) tesâdüf etti de:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Nasılsın
yâ Hanzale!” dedi. Ben:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hanzale
münâfık oldu!” dedim.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Sübhânallah!
Sen ne söylüyorsun?” dedi.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Resûlullâh
(s.a.v.)'in yanında bulunuyoruz. Bize cenneti, cehennemi hatırlatıyor, hattâ
onu gözle görmüş gibi oluyoruz. Resûlullâh (s.a.v.)'in yanından çıktıktan sonra
ise zevcelerle, çocuklarla, geçim dalgalarıyla meşgul oluyoruz. Bu sebeble çok
şey unuttuk.” dedim. Ebû Bekir (r.a.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Vallâhi
biz böyle şeylere rastlıyoruz.” dedi. Ebû Bekir (r.a.) ve ben yürüdük ve
Resûlullâh (s.a.v.)'in yanına girdik. Ben dedim ki:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Hanzale
münâfık oldu yâ Resûlallâh!”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Resûlullâh
(s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Ne
o?” diye sordu.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yâ
Resûlallâh! Senin yanında bulunuyoruz. Bize cenneti ve cehennemi
hatırlatıyorsun. O derece ki, gözümüzle görmüş gibi oluyoruz. Senin yanından çıktığımız
vakit zevcelerle, çocuklarla, geçim dalgalarıyla meşgul oluyoruz. Çok şey
unuttuk.” dedim. Bunun üzerine Resûlullâh (s.a.v.):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Nefsim
yed-i kudretinde olan Allâh'a yemin ederim ki, siz benim yanımda bulunduğunuz
hal üzere ve zikretmeye devam ederseniz, sizinle melekler döşeklerinizin
üzerinde ve yollarınızda musafaha ederler. Ve lâkin ya Hanzale! Bazı zaman
şöyle, bazı zaman böyle.” buyurdu. Bunu üç defa tekrarladı.</p>

<p><b>(Sahih-i Müslim Tercüme ve Şerhi, 11.c., 95-96.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<p><b>&nbsp;</b></p>

<p><b>30 ARALIK 2007</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>MUHAMMED (S.A.V.) ÜMMETİ, FÂTIMA-İ ZEHRÂ (R.ANHÂ)'YI GÜCENDİRMEMEK,</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>RIZA VE HOŞNUTLUĞUNU</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>GÖZETMEKLE MÜKELLEFTİR</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir
Hadîs-i şerifte Peygamberimiz (s.a.v.) Efendimiz “Fatıma-i Zehra, benim
vücudumun bir parçasıdır. Bir kimse onu herhangi bir şekilde gücendirirse, beni
gücendirmiş olur.” buyurmuşlardır. Buna göre Hz. Fatıma (r.anhâ)'nın
çocuklarına eziyet ve zulmetmek de haramdır. Peygamberimiz (s.a.v.)'i seven her
mü'min, onun çocuklarına saygıda ve ikramda bulunmak ve şerîatin emri dışında
onlara saldırmamak ve karşı gelmemek, bilâkis onlardan insanlık icabı bir hata
ve kusur görülürse afv ve üzerine bir perde çekivermek gerekir. İbn-i Sa'd,
Şerefü'n-Nübüvve adlı kitabında ve İbnü'l-Müsennâ, Mu'cem adlı eserinde sahih
senedlerle şöyle rivayet etmişlerdir. Peygamber (s.a.v.) Efendimiz mübarek
kızları Hz. Fâtıma-i Zehrâ (r.anhâ)'ya hitaben: “Ey kızım Fâtıma, senin
hiddetin Cenâb-ı Hakk’ın hiddetini, memnuniyetin de O'nun memnuniyetini çeker.”
buyurmuşlardır.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;İmâm
Kastalânî merhum der ki: Fıkıhçılardan merhum Süheylî bu Hadîs-i şeriften
faydalanarak “Bir kimse Hz. Peygamber (s.a.v.)'in en üstün ve en sevgili kızı
olan Hz. Fatıma-ı Zehrâ (r.anhâ)'ya söğse, derhal îmandan çıkar.” demiştir.
İmam Sübkî merhum da bu görüş ve kanaattedir.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<b>(M. Cemal Öğüt, Hz. Fatıma-i Zehra, 111.s.)</b></p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;••••••••</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Fâtıma,
Cennet kadınlarının efendisidir.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Fâtıma,
benden bir parçadır. Onu kızdıran beni kızdırmış olur.” (Buhârî)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Fâtıma,
benden bir parçadır. Onu üzen beni üzmüş, onu sevindiren beni sevindirmiş
olur.” (Es-Süyûtî El-Fethu’l-Kebîr)</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Şiir
(Tercümesi): “Asalet, şeref, fazilet ve soyca Fâtıma-i Zehra gibi kim olabilir.
Onu bizzat Allâh üstün ve şerefli kılmıştır. Çünkü Arapların ve Arap
olmayanların en hayırlısının kızıdır.”</p>

<p><b>31 ARALIK 2007</b></p>

<p><b>&nbsp;</b></p>

</div>

</body>

</html>
