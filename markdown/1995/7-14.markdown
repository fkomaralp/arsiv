## PEYGAMBER (S.A.V) EFENDİMİZİN TEMİZLİĞE RİAYETLERİ

Peygamberimiz (S.A.V)'in en fazla önem verdikleri şey­lerden biri de temizliktir. Bir gün üstü başı kirli bir adam görmüş "Üstünü başını yıkamıyor musun?" demişler­dir. Bir defa perişan birini görmüş (S.A.V) ona:

-**"Geçinmek için hiç bir vasıtan yok mu?"** demişler.

-"Var!" cevabını verince, şöyle buyurmuşlar:

-**"Madem ki Allah'ın nimetlerine nail olmuşsun; o halde nimetin eseri üzerinde görülsün."** (Ebû Davud)

Cuma günleri mescide güzel koku saçılmasını emreder­di.

Sıcak bir günde işçiler iş elbiseleri ile cumaya gelmişler ve bunun üzerine Resûl-i Ekrem (S.A.V):

**- "Yıkanarak gelmiş olsaydınız daha iyi olurdu"** bu­yurmuşlardı.

Ondan sonra da cuma günleri yıkanmak sünnet olmuş­tur.

Peygamberimiz (S.A.V), turp, soğan, sarımsak, pırasa gibi fena kokulu yiyeceklerin camiye gelinirken yenme­mesini buyurmuşlardır.

## PEYGAMBER (S.A.V) EFENDİMİZİN YÜRÜYÜŞLERİ

Allah'ın Resulü (S.A.V) yolda yürürlerken sağa, sola bakmadan âdeta bir yokuştan aşağı iner gibi süratle yü­rürlerdi.

Bir şeye veya bir tarafa bakmak i'câb ederse bütün vücûdları ile dönüp öyle bakarlardı.

Yürüme esnasında küçük ve sık, düzenli adım atarlar­dı.
