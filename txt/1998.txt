1998 MEVLANA TAKVİMİ

OCAK

SABAH YATSI NAMAZLARINI CEMAATLE

KILMAYA ÖNEM VERMEK

Peygamber (s.a.v.) Efendimiz’in bizlere olan emir ve vasiyetlerinden biri de,
sabah ve yatsı namazlarımızı cemaatle kılmamız ve buna diğerlerinden daha çok
önem vermemiz hususundadır.

Resûlullah bu yönü birçok kez te’kid etmişlerdir.

Mâlik ve Müslim’in rivayet ettikleri bir hadîste, “Kişi yatsı namazını
cemaatle kılarsa, gecenin yarısını namazla geçirmiş sayılır; kişi sabah
namazını cemaatle kıldığı takdirde bütün gecesini uyanık olarak ibadetle
geçirmiş sayılır”, buyurulmuştur. Şeyhayn ise şu hadisi rivayet ederler:
“Münafıklar yönünden en ağır sayılan namazlar yatsı namazı ile fecîr
namazlarıdır. Bu gibiler bu namazların içinde ne derece büyük hayırların
olduğunu bilselerdi el ve ayaklarıyla sürünerek gelirlerdi.”

Bezzar, Taberani ve İbn Hüzeyme, İbn Ömer (r.a.)’den naklen şu hadîsi rivayet
ederler. Ömer der ki: “Gözümüzün görmeye alıştığı herhangi bir kişiyi yatsı ve
sabah namazlarında görmediğimizde o kişi hakkında kötü düşünürdük.”

Malik’in anlattığına göre -Allah’ın rızası üzerine olsun- Hazret-i Ömer İbn
Hattab, sabaha kadar ibadet edip de uykusuzluktan sabah namazı cemaatini
kaçıran adamın birine şöyle der: “Sabah namazını cemaatle kılmayı, bütün gece
oturup ibadet etmekten daha sevimli bulurum.” Allah Azze ve Celle daha iyisini
bilir.

(İmam Şârânî, El Uhûdül Kübra, Sh: 168-169)

RAMAZAN AYININ ÖNEMİ

Fakih anlatıyor:

– Rahmetlik babam, Ebu Câfer İskâfî, Muhammed b. Mûsa, Fazl b. İsam, Seleme b.
Şeyb, Kasım İzi, Hişam b. Velîd, Hammad b. Süleyman Tusi, Dahhâk b. Müzahim
yolu ile gelen bir rivayette, İbn Abbas (r.a.)’ın Resûlullah (s.a.v.)’tan
şöyle dinlediği rivayet edildi:

– “Ramazan ayı gelince, cennet buhurlanır, hâlden hâle geçer, süslenir.
Ramazanın ilk gecesi girince, Arş altından bir rüzgâr eser. Bunun adına,
“Mesire” denir. Bu rüzgâr ile cennetteki ağaçların yaprakları birbirine değer.
Bundan, o kadar güzel sesler işitilir ki, duyanlar, ondan daha güzelini
duymamışlardır. Bu arada, gözde huriler cennetin balkonlarına çıkar, şöyle
seslenirler:

– Allahû Teâlâ ile konuşmak isteyen yok mu? Yüce Allah onu bizden biri ile
evlendirsin.

Bundan sonra sorarlar:

– Ya Rıdvan! Bu gece ne gecesidir: Şu cevabı alırlar.

– Ey hayırlı güzeller! Bu gece Ramazan ayının ilk gecesidir. Bundan dolayı
Allahû Teâlâ şöyle emreder:

– Ey Rıdvan! Muhammed ümmetinin oruçlularına, cennetin kapılarını aç.

Bundan sonra cehennem malikine, emreder:

– Ey Malik! Muhammed ümmetinin oruçlularına cehennem kapılarını kapa.

Bundan sonra Cebrâil’e emreder.

– Ey Cebrâil, yere in şeytanın çocuklarını yakala, sıkıca bağla sonra onları
deniz diplerine at. Böyle yap ki habibim Muhammed ümmetinin orucunu ifsad
etmesinler.        (Devamı Yarın)

Ramazan ayının her gecesinde, Allahû Teâlâ şöyle buyurur:

– Bir şey isteyen yok mu ki vereyim? Tevbe eden yok mu ki tevbesini kabul
edeyim? İstiğfar eden yokmu ki bağışlayayım? Bundan sonra şu nidayı yapar:

– Fakirlik olmayan geçimi kim istiyor? Eksiksiz bol ihsan kim diliyor?

Allahû Teâlâ ramazan ayının her günkü iftar vaktinde, bir milyon kişiyi
cehennemden azat eder ki, hepsi de azabı hak etmiştir.

Cuma günü ve cuma gecesi olduğu vakit, her saat başı bir milyon kişi
cehennemden azât edilir. Hepside cehennem azabını hak etmiştir.

Ramazan ayının son günü geldiği zaman ramazanın ilk gününden o güne kadar azat
ettiği kişi miktarınca, azabı hak etmiş kimseyi cehennemden azât eder.

Kadir gecesi geldiği zaman Allahû Teâlâ, Cebrâil’e emreder. Süvari meleklerle
yeryüzüne inerler. Elinde yeşil bir bayrak vardır. Onu Kâbe’nin  damına diker.
Cebrâil’in altı yüz kanadı vardır. İkisini hiç açmamıştır. Onları ancak Kadir
gecesinde açar. Açılmış hali ile o kanatlar, maşrıkı ve mağribi kucaklar. Ve
Cebrail yanındaki melekleri Muhammed ümmetine yollar. Gider, ayakta durana,
oturana, namaz kılana, zikredene selam verirler. Mü’minlerle musafaha ederler.
Dualarına “Amin” derler. Tâ tanyeri ağarıncaya kadar böyle devam ederler.
Tanyeri ağardıktan sonra Cebrâil melekleri çağırır. “Yolculuk var, yolculuk
var” derler. Bunun üzerine melekler şöyle derler:

– Ey Cebrâil! Allahû Teâlâ Muhammed ümmetinin ihtiyaçlarını ne yaptı?

Cebrâil şöyle anlatır: (Devamı Yarın)

– Allahû Teâlâ onlara acıdı, onları affetti. Dört grup kimse hariç hepsini
bağışladı.

– O dört grup kimlerdir? Diye sorulunca şöyle anlatır:

1. Devamlı içki içenler.

2. Ana babasına karşı gelenler.

3. Akrabaya gidip gelmeyi kesenler.

4. Meşahin.

– Ya Rasûlullah! Meşahin kimdir? diye sorulunca da şöyle anlattı:

– “Mümin kardeşi ile üç günden fazla küs durandır.”

Ramazan bayramı gecesi olduğu zaman ki o geceye “câize günü” adı verilir. Ve
ramazan bayramı sabahı geldiği zaman her bölgeye melekler gönderilir.

Onlar yere indikten sonra sokak ağızlarında dururlar. Öyle bağırırlar ki,
onları insan ve cinler hariç herşey duyar.

Şöyle derler:

– Ey Muhammed ümmeti! Bol ihsan eden, çok günah bağışlayan Rabb’e gelin.

Onlar namazgâha doğru yola çıkınca Allahû Teâlâ meleklere şöyle buyurur:

– Ey meleklerim, işini tam yapanın ücreti nedir?

Melekler şöyle derler:

– Ey Rabbimiz! onun mükâfatı, faydalı işinin bolca ihsan görmesidir.

Ve Allahû Teâlâ şöyle buyurur:

– Sizi şahit tutuyorum meleklerim, onların ramazan ayındaki oruçlarını ve
namazlarını, rızam ve mağfiretime vesile kıldım.

Bundan sonra şöyle buyurur:

– Ey kullarım, benden isteyin. İzzetime, celâlime yemin olsun ki dininiz ve
dünyanız için ne isterseniz onu veririm.”

(Tenbihû’l Gâfilîn,  Sh: 370-371)

ORUÇ

Savm (Oruç): Lugatta her neden olursa olsun, her vakitte kendini tutmaktan
ibarettir. Allah (c.c.)’ın Hz. Meryem’den hikaye ederek:“(Hz. Meryem) Şüphe
yok ki ben, o çok esirgeyici (Allah’a) oruç adadım” (Meryem Sûresi Âyet: 26)
buyurduğu gibi, âyet-i kerimedeki savm (oruç)dan murâd söz söylememekten
ibarettir. Peygamberimiz (s.a.v.):

“Aşûrâ (Muharrem ayının onuncu) günü oruç tutunuz. Kim yemiş ise, günün kalan
kısmını oruçla geçirsin” buyurmuştur.

Savm (oruç): Şeriatta, ehil olanının tanyeri ağarmadan niyet edip başlayarak,
güneş batıncaya kadar yiyip, içmek ve cinsi münasebetten kendini tutmaktır.

Oruç Tutmaya Ehil Olmanın Şartları

a) Müslüman olması b) Akıllı olması c) Erginlik çağında bulunmak d) Kadınlar
için âdet ve lohusalıktan temiz olmaktır.

Orucu Bozduğu Zannedildiği Halde, Orucu Bozmayan Haller

H Oruçlu olan kimse, unutarak  yese, içse, cinsi münasebette bulunsa veya
uyuyup ihtilam olsa veya bir kadına bakarak boşalsa yahud yağlansa veya
sürmelense veya öpse yahud gıybet etse yahud kan aldırsa, veya kendi iradesi
olmadan kussa yahud kendi isteğiyle az kussa, cünub olarak sabahlasa, kulağına
su dökülse bu süretlerde oruç bozulmaz.

H Bir kişinin boğazına, toz duman veya sinek girse orucu bozulmaz. Bunları
kendi iradesiyle korsa bozulur.

H Eğer oruçlunun boğazına yağmur veya kar girerse -esas olan kavle göre- orucu
bozulur.

H Oruçlu olan kimse dişlerinin arasında olan şeyleri yutsa, eğer nohut miktarı
olursa orucu bozulur. Sadece kaza eder. Fakat nohut miktarından az olursa
orucu bozulmaz.

H Oruçlu kimse dışardan susam tanesi yerse, eğer onu çiğnemeden yutarsa orucu
bozulur, yutmayıp çiğnerse orucu bozulmaz.

H Özürsüz olarak birşeyi tadıp tükürmek, çiğneyip ağızdan çıkarmak,
parçalanmayan, çiğnenmiş eski sakızı çiğnemek, kendisinden emin olmadığı halde
zevcesini öpmek mekruhtur.

H Özürsüz ağıza su almak, çırılçıplak kucaklaşmak, birbirinin boynuna
sarılmak, kadının kocası ile musafaha etmesi mekruhtur.
(Mülteka Tercümesi)

HZ. ÂDEM (A.S.)’İN YARATILIŞI

Cenab-ı Hakk, Cebrail (a.s.)’i arz’ın siyahından, beyazından kırmızısından,
iyisinden ve kötüsünden birer avuç toprak alıp getirmek üzere gönderdi.
Cebrail (a.s.) bunları almak için arz’a gelince arz dedi ki:

– Seni gönderene andolsun ki, benden hiçbirşey alamazsın. Cebrail arzdan
toprak alamadan geri yerine döndü ve Cenâb-ı Hakk’a:

– Ya Rabbi, arz senin yüce ismine yeminle bana toprak vermek istemeyince bende
ona yönelemedim, dedi.

Cenâb-ı Hakk, bu sefer Mikail (a.s.)’i gönderdi. Arz Cebrail (a.s.)’e
söylediğini ona söyleyince o da döndü geldi. Sonra İsrafil (a.s.)’i gönderdi.
Arz ona da Cebrail (a.s.) ve Mikail (a.s.)’e söylediklerini tekrarladı.
Cenâb-ı Hakk, bunun üzerine ölüm meleği olarak bilinen Azrail (a.s.)’i
gönderdi. Arz ona:

– Bugün benden alacağın ve yarın Cehenneme nasib olarak bir avuç topraktan
seni bana gönderen Allah’ın izzetine sığınırım, dedi.

Azrail (a.s.) buna cevâben dedi ki:

– Ben de Rabbım’ın emrine karşı gelmekten yine onun izzetine sığınırım dedi ve
yeryüzünün bir bölümünden kırk zirâ miktârı toprak aldı. Sonra da semaya
yükseldi. Allahû Teâlâ:

– Arz, sana yalvarıp yakardığı zaman neden ona merhamet göstermedin? Dedi
Azrâil de:

– Senin emrine uymayı ona uymaktan daha lâyık gördüm dedi. Bunun üzerine Allah
Teâlâ:

– Ademoğullarının ruhlarını kabzetmeye de sen daha lâyıksın, buyurdu.

Adem (a.s.) arzdan yaratıldığında âdem diye isimlendirilmiştir. Âdem’in ömrü
997 senedir.                                         (R.Mahmud Sâmî (k.s.),
Musâhabe-6, Sh: 10-11)

SELÂM VERMEK

Bir topluluk diğer bir topluluk üzerine gider, selâm vermezlerse, hepsi
günahkâr olur. İçlerinden biri selâm verirse, hepsine yeter. Hep birden selâm
verirlerse, daha faziletli olur.

Karşı taraf selâma karşılık vermezlerse, hepsi günahkâr olurlar. Ama
içlerinden biri verirse, hepsine yeter. Hep birden selâma karşılık verirlerse
daha faziletli olur.

Bazıları selâma karşılık vermek, oradakilerin hepsine vâcib (farz) olur
dediler.

Sahih olan da budur.

Ebû Yusuf şöyle dedi:

– Selâmı almak farzdır. Bu sebeple onların selâmı almaları kendilerine
gereklidir.

Bâzıları da şöyle dedi:

– İçlerinden biri selâmı alırsa, hepsi sorumluluktan kurtulur. Bizim
tutacağımız yol da budur. Çünkü bu konuda, A’meş, Zeyd b. Vehb’den naklen,
Resûlullah (s.a.v.)’in şöyle buyurduğunu anlatır:

– “Bir cemaat, diğer bir cemaate gittiğinde, içlerinden biri selâm verirse,
diğerlerine de yeter.”

          (Tenbihû’l Gâfilîn, Sh: 816)

S S S S S

CUMA NAMAZININ EDASININ ŞARTLARI

1. Şehir, şehrin kenarı veya bu hükümde olan yerde kılınması

2. Emir veya vazifeli bir kimsenin kıldırmasıdır.

3. Vaktinde kılınması, bunun vakti de öğlen namazı vaktidir. Cuma namazının
öğlen vaktinden önce veya sonra kılınması caiz değildir.

4. Cuma namazından önce yani farzdan önce hutbenin okunması

5. Cemâatin bulunması

6. İzn-i âmm alınması; yani belirli bir yerde bir mescidde müslümanların cuma
namazlarını kılmaları için Emir tarafından izin verilmesidir.

Cumanın Vücübunun Şartları

ş Şehir veya şehir hükmünde olan yerde ikamettir.

ş Erkek olmak – kadınlara farz değildir.

ş Sıhhatli olmak – Hastaya farz değildir.

ş Hürriyet – Kölelere farz değildir.

ş Gözlerin selameti

ş Ayakların selameti

(Mülteka Tercümesi, C: 1, Sh: 254-261)

H H H

ORUCUN TIBBÎ FAYDALARI

H Oruç mideyi, bağırsakları ve kalbi dinlendirir. Oruç;ruhun, kalbin ve
vücudun devasıdır. Vücuttaki fazlalıkları, eritir, zararlı olan gıdaları
vücuda almaktan kişiyi alıkoyar. Sağlığın korunmasında orucun pek büyük bir
tesiri vardır. Oruç hem rûhânî ve hem de tabii bir devâdır.

H Oruç sıhhat kaynağıdır.

H “Oruç bağırsakları inceltir, şişmanlığı da giderir...”

H Peygamber Aleyhis-selâm, orucun faydaları konusunda;

“Sizlere oruç tutmanızı tavsiye ederim. Çünkü oruç gönüllerinizi arındırır.”

“Ey Gençler topluluğu! Her kimin evlenmeye gücü yetiyorsa evlensin! Zira
evlilik gözü haramdan kapayıcı, namusu da koruyucudur. Her kimin de evlenmeye
gücü yetmiyorsa oruç tutsun! Çünkü oruç, kötülüklerden, şehevi istek ve
arzulardan koruyucudur.”

“Her şeyin bir zekâtı vardır, vücudun zekâtı ise oruç tutmaktır. Oruç, sabrın
yarısıdır.”

“Cihad ediniz ki ganimet elde edesiniz. Oruç tutunuz ki sıhhat bulasınız.
(Ticarî) yolculuklar yapınız ki zengin olasınız!” buyurmuştur.

H Sahabeden Osman İbni Maz’un (r.a.) Peygamber (a.s.)’e:

“Ey Allah’ın  Rasulü! Bekâr yaşamak bana çok zor geliyor, nefsimden
korkuyorum. Hadımlaşmak için bana izin verirmisiniz?” diye izin istedi.
Peygamber “Hadımlaşan veya hadımlaştıran bizden değildir. Fakat oruç tut ve
vücudundaki saçları (kılları) çoğalt!” buyurdu.

H Yüce Allah İncil’de Hz. İsa’ya şöyle vahyetmiştir: “Ey İsa! İsrailoğullarına
şunu haber ver ki, benim rızam için oruç tutan kimsenin vücuduna sıhhat
veririm, onun ecrini (sevabını) büyük eylerim.”       (Tıbb-ı Nebevî Ans. C:
2, Sh: 516-517)

ÂDET GÖREN KADININ DURUMU

Âdet gören kadının kocası, göbeği altından, diz kapakları altına kadar olan
kısıma arada örtü bulunmaksızın yaklaşamaz. Örtüsüz el süremez. Üst kısmına
sürebilir.

Âdet gören kadınla cinsî münasebette bulunmayı helâl sayan kâfir olur. Çünkü
âdet gören kadına yaklaşmanın haram olduğu kesin delille sâbittir.

Kadının âdeti on gün ise, kesildiğinde yıkanmadan önce kocasıyle cinsî
münasebette bulunması helâldir. Çünkü on günde kesilmekle temizlenmiş olur.

Kadının âdeti on günden az ise, kesildiğinde yıkanmadıkça veya üzerinden bir
namaz vakti geçmedikçe kocasiyle cinsî münâsebette bulunması helâl değildir.
Çünkü, âdeti on günden az olunca, kan gelmesi ihtimali vardır. Fakat
yıkanmakla veya üzerinden bir namaz vakti geçmekle kanın kesilmiş olduğu
anlaşılır.

Kadın, âdeti bitmeden kanı kesilirse yıkansa bile, kocasıyle cinsî münasebette
bulunması helâl olmaz. Çünkü tekrar kan gelmesi ihtimali kuvvetlidir.

İki âdet hâli arasındaki temizlik zamanı en az onbeş gündür.

Erkek ve kadın her müslümanın bu hükümleri bilmesi ve unutmaması şarttır.

(Mülteka Terc. Sh: 84-85)

F F F F F

O BELDENİN HALKI İLE KOMŞUYUM

Âdem (a.s.)’a inzal buyrulan suhufunda Hak Teâlâ buyuruyor ki:

“Mekke beldesi, ki o beldenin halkı benim komşularımdır. O beldenin
ziyâretçileri benim misâfirimdir. Onlar benim hıfz u himâyemdir. O hâneyi
ehl-i semâ ve ehl-i arz ile ma’mûr etsem gerektir. O hâneye gürûh gürûh
gelirler, yüzleri tozlanmış olduğu halde “Lebbeyk” sedâlarını yükselterek
gözyaşları akıtırlar. Her kim ki o hânenin ziyâretine gele ve ziyâretten
maksûdu benden başka nesne olmaya, o kimse tahkîkan beni ziyâret etmiş gibi
mihmânım olarak, kerem ve ihsânıma lâyık olur. O hânenin şeref ve kemâlini,
hâlinin yüksekliğini, senin evlâdından bir peygambere tefvîz ederim ki, onun
adı “İbrâhîm”dir.

Beyt’in temellerini onun vasıtasıyla yükseltir ve onun eliyle tamâmlarım.
Zemzem kuyusunu izhâr eder ona mîras veririm. İbrâhim’den sonra her karîn ehli
o Beyt’in ma’mûrluğuna sa’yeder. Tâ, ki senin evlâdından son Peygamber’in
nevbeti zamânında erişe ki onun adına Muhammed (s.a.v.) derler. O Muhammed
(s.a.v.) o Beyt’in sâkinlerinden ve sâkîlerinden kılarım. Her kim beni araya,
benden bir dilek dileye, gerektir ki, o kimse beni şu cemaatle bilsin ki,
onların saçları sakallarına karışmış, toza toprağa bulaşmış, nezilerine vefâ
edici, Rab’leri yönüne rücû’ edici kimselerdir. İşte beni arayan o cemââtle
beraber bilsin.”

(Hz. İbrâhîm (a.s.), Hz. R.M.Sâmi (k.s.))

YEMEKTEN SONRAKİ MÜSTEHABLAR

– Doymadan evvel sofradan çekilmek.

– Parmaklarını iyice yaladıktan sonra elbezi ile silmek ve sonra yıkamak.

– Ekmek ufaklarını yemek. Resûl-i Ekrem (s.a.v.) bir hadisinde:

“Düşen ekmek ufaklarını yiyen darlık görmez, çocuğu da ahmak olmaz”
buyurmuştur.

– Dişlerinin aralarını temizlemeli ve dişlerinden çıkanı yutmamalıdır. Ancak
dili ile aldıklarını yutabilir.

– Dişlerini temizlerken çıkanları atmalı, sonra ağzını çalkalamalı, tabağını
yıkayıp temizlemelidir.

– Sofradaki ekmek ufaklarını yemeli. Bunun, Cennet hûrilerinin mihri olduğu
söylenir.

– Yediği yemeğe karşı şükretmeli ve bunu Allah’tan bir ni’met bilmelidir.

– Helal olan kazancından yedikten sonra şöyle dua etmelidir. “Allah’a hamd
olsun ki, ancak O’nun verdiği ni’metlerle iyilikler tamamlanır ve bereketler
nazil olur. Allah’ım, bize helal ve temiz yemekler nasib et ve bizi iyi işler
görmeğe muvaffak kıl.”

– Yemekten sonra “Kureyş” ve “İhlâs” sûrelerini okumalı.

– Sofra ortadan kalkmadıkça, kendisi kalkmamalı.

– Başkasının yemeğini yemişse, yemek sahibine dua etmelidir.

– Süt içtiği zaman: “Allah’ım, bize rızk ettiğin bu sütü hakkımızda mübarek
kıl ve bundan nasibimizi arttır.” diye dua etmeli.

– Sütten başka birşey yediği zaman: “Allah’ım yediğimiz yemeği bize mübarek
kıl ve bundan daha hayırlısını nasib et” demelidir.       (İhya, İmâm Gazâlî,
C: 2, Sh: 18-19)

HAZRETİ DİHYETÜ’L-KELBİ

-Radıyallahu anh-

Dihye bin Halife bin Ferve el-kelbi -radıyallahu anh- Süferâ-i
Nebeviyyedendir. Uhud gazasında ve ondan sonraki gazalarda bulunmuştur.
Bedir’de bulunamamışdır.

Kayser-i Rum olan HiraklSuriye Kıt’asından arzı Filistin’de bulunmakta iken
Name-i Hümayun-ı Nebevi’yi Dıhyet’ül Kelbi -radıyallahu anh- götürüp Hirakl’e
vermiş ve bir çok ikram görmüştür. Resûl-i Ekrem -sallalahu aleyhi ve sellem-
Efendimiz’in Hirakl’e gönderdiği mektubun sureti:

“Ba’d’el Besmele. Allah’ın Abd’i ve Resûlü olan Muhammed’den Rûm’un azîmi
bulunan Hirakl’e:

“Her kim Hidayet-i Hakk’a ittibâ ederse ona selâm olsun. Emmâ ba’d, Ben seni
İslâm’a davet ederim. Müslüman ol ki, selamet bulasın ve sana Cenâb-ı Hak
ecrini iki kat olarak i’tâ buyursun. Eğer sen imandan i’raz ve imtina edersen
bütün ekincilerin yani avvam-ı nasaranın vebali senin boynunadır. Ey Ehli
kitab, gelin hem bizce hem sizce doğru olan bir söze ki Hak Teâlâ’dan maadaya
perestiş etmeyelim ve ona hiçbir şeyi şerik ve muâdil tutmayalım. Cenâb-ı
Hakk-ı bırakıp birbirimizi tanrı tanımayalım. Eğer Ehl-i Kitab o sözde i’raz
ederlerse ey müslim’in deyin ki “Siz şahid olun biz muvahhid ve müslümanız.”

          (Ashab-ı Kiram-2, R. Mahmûd Sâmi (k.s.), Sh:72-75)

Z Z Z Z Z

İSLAM DE⁄İRMENİ VE O DE⁄İRMENİN

NE ZAMAN DÖNECE⁄İ

Ebu Davud’un Abdullah İbni Mes’ud (r.a.) rivayet ettiği hadis-i şerîfte İbni
Mesud şöyle demiştir:

Ben, Peygamber (s.a.v.) Efendimizden işittim, şöyle buyuruyordu:

“Hicri otuzbeş, yahut otuz altı veya otuz yedi (senesinde) şiddetli harpler
olur ve İslâmın değirmeninin dönmesi (yani İslamın adaleti ve nizamı) devam
eder. Eğer Müslümanlar (ihtil’af çıkararak) helak olurlarsa (onların yolu
geçen milletlerden ihtilafa düşüp hak yoldan saparak) helak olanların yoludur.
Şayet o müddet içinde dinleri safiyetini muhafaza eder ve ihtilâfa düşmezlerse
kendileri ile 70 yıl devam eder.”

 İbni Mesud der ki: “Bunun üzerine ben (Ey Allah’ın Rasûlü) yetmiş yıl, o otuz
beş seneden sonraki senelerden midir? Yoksa geçen senelerle birlikte (yetmiş
sene) midir? diye sordum. Rasulûllah: “Geçen yıllarla birliktedir” buyurdu.
(Bu hadisin tefsirinde) âlimler şöyle demişlerdir.

Değirmenin deveranı, muharebe ve savaştan kinayedir. Rasûlullah (s.a.v.)
savaşı, cengi (harp meydanlarındaki) canların alması, insanları yok etmesi
bakımından süratle dönerek içinde bulunan her şeyi öğüt(üp yok et)mesinden
dolayı değirmene benzetmiştir. Rasûlullah’ın “Otuz beş, yahut otuz altı veya
otuz yedi” sözünden maksad da bu müddet geçtiği zaman muhakkak İslam içinde
(yani müslümanlar arasında) ahalisi üzerine helâk olmaktan korkulan büyük bir
hâdisenin meydana gelmesidir. Bu hâdise ile de hilafet müddetinin tamamlanması
ve birtakım fitnelerin zuhur etmesidir.

(Ölüm, Kıyamet, Âhiret, İmam Şa’rânî, Sh: 371-372)

EBÛ BEKİR SIDDÎK (R.A.)

Resûlullah (s.a.v.) gizlendikleri mağarada üç gün üç gece kalmışlardı.
Mağaranın tavanında üç gün boyunca yemeden içmeden duran bir kuş Hz. ebû Bekir
Sıddîk (r.a.)’in dikkatini çekti:

- Yâ Resûlullah! Bu kuşun hâline hayret ediyorum:

Allah (c.c.) “Yerde yürüyen hiç bir canlı hâriç olmamak üzere rızıkları
Allah’ın üzerinedir.” buyurmuştur, dedi. Hz. Ebû Bekir Sıddîk bu düşüncede
iken Cebrâil (a.s.) nâzil oldu. Allah-ü Teâlâ’nın emriyle Hz. Ebu Bekir Sıddîk
(r.a.)’in kuş ile konuşacağını, Resûlullah (s.a.v.)’a bildirdi.

Hz. Ebû Bekir Sıddîk (r.a.):

- Ey kuş, Allah-ü Teâlâ’nın izniyle ne yiyip ne içtiğini bana söyle, dedi.

Kuş ağlayıp bir zaman baygın olarak yere düştü sonra kalktı:

- Yâ Eba Bekir Sıddık (r.a.), bunu bana sorma! Bu Hakk Teâlâ ile benim aramda olan bir sırdır. Başkasının öğrenmesini istemem dedi, Hz. Ebu Bekir Sıddîk (r.a.):

- Ey kuş artık emrolundun söyle dedi. Kuş:

- Hz. Âdem (a.s.)’in yaratılmasından bin yıl önce Hakk Teâlâ beni yarattı. Yiyeceğim, içeceğim iki kelimedir. Acıkınca birini söyler doyarım. Susayınca diğer kelimeyi söyler kanarım, dedi. Hz. Ebu Bekir Sıddîk (r.a.):

- O iki kelime nedir? diye sordu. Kuş:

- Acıkınca sana buğz edenlere lânet ederim, doyarım. Susayınca, seni sevenlere istiğfâr eder, kanarım, dedi.

Resûl-i Ekrem (s.a.v.) bunu işitince ağladı. ümmetinden bir kısmının Hz. Ebû
Bekir Sıddîk’e buğz edeceklerine üzüldü.

(Dört Büyük Halife, Ş.Ahmed Efendi, Sh: 32)

ŞİS (A.S.)’IN BAZI FAZİLETLERİ

VE PEYGAMBERLİ⁄İ

Şis (a.s.); Âdem (a.s.)’ın oğullarının en ulusu, en üstünü, âdem (a.s.)’e, en
sevgilisi ve ona, en çok benzeyeni idi.

Âdem (a.s.); Onu, bir vasiyetnâme ile yerine vekil bıraktı.

“Ey oğulcuğum! Sen, benden sonra, Halîfe’msin!” diyerek vazifesini takvâ üzere
yürütmesini tavsiye etti.

Bunu, Kabil’den ve Kabil oğullarından gizli tutmasını, ona emretti.

Gece ve gündüz saatlerini ve her mahlukun, Allah (c.c.)’a, hangi saatlerde, ne
gibi ibadetler yaptıklarını bildirdi.

Vuku bulacak Tûfan hakkında da, bilgi verdi.

Âdem (a.s.); Kabil oğullarının zina ve içkiye düştüklerini, bozulduklarını
görünce de, Şis (a.s.)’in oğullarına da, Kabil oğulları ile evlilik bağlantısı
kurmamalarını tavsiye etti.

Yüce Allah (c.c.); Âdem (a.s.)’e yirmibir, Şis (a.s.)’e de, yirmidokuz sahife
indirip Şis (a.s.)’i, bu elliyi bulan sahifelere göre hareket ve amel etmekle
mükellef kıldı.

Yüce Allah (c.c.)’ın âlâ sûresinin onsekizinci âyetinde andığı Suhufu Ûlâ,
Hibetullâh Şis b. Âdem (a.s.) ile İdris (a.s.)’a indirilmiş olan sahifelerdi.

Peygamberlik, Din, ibâdet ve Yüce Allah (c.c.)’ın Hak ve Şeriatlarına göre
hareket Şis (a.s.)’da oğullarında bulundu.          (M.A.Köksal, Peygamberler
Tarihi, S. 68)

PEYGAMBER (S.A.V.) EFENDİMİZİN

GİYİNİŞLERİ

Resûl-i Ekrem (s.a.v.) Hazretleri, giyinişlerinde muayyen bir tarz takip
etmez; izâr, ridâ, gömlek ve cübbeden ne bulurlarsa onu giyerlerdi. Sade
giyinmeyi severler, yeşil elbiseden hoşlanır ve ekseriya beyaz giyerlerdi.
Habeş Kralı Necâşî’nin gönderdiği çoraplar, Resûlullah (s.a.v.) tarafından
kullanılmıştır.

Bazen işleme kaftan giydikleri de olurdu. Beyaz tenlerine çok güzel yakışan
atlastan bir kaftanları vardı. Elbiselerini topuklarından aşağı uzatmazlardı.
İzârı ise daha yukarıda olurdu. Sarığının taylasanını omuzları arasına
sarkıtırlardı. Zaferan ile boyanmış bir de çarşafı vardı ki yalnız bunun
içinde namaz kıldığı da olurdu.

Bazı rivayetlere göre Allah’ın Resûlü (s.a.v.) Hulle-i Hamrâ denilen, üzerinde
kırmızı çizgiler bulunan Yemen kumaşı kullanırlardı. Umûmiyetle keçi kılından
örme elbiseler giyerlerdi. Resûlullah (s.a.v.)’ın irtihâlini müteakip Hz. Âişe
(r.a.) O (s.a.v.)’nun son dakikaları esnasında giydikleri elbiseyi halka
göstermişti. Bunlar yamaklı bir örtü, el dokuması sert bir entariden ibâretti.

Peygamberimiz (s.a.v.)’in ayakkabıları sandal şeklinde olup, bağlanıp bu
sûretle ayaklarını tutarlardı.

(Peygamber (s.a.v.) Efendimizin Yüce Ahlâkı, Sh: 14-15)

d d d d d

PEYGAMBERİMİZ (S.A.V.)’İN

UHUD GAZÂ’SINA HAZIRLI⁄I

Cuma hutbesinde fezâil-i cihâdı beyân buyurdu. Ve ikindiyi cemâatla edâ
ettikten sonra Ebû Bekri Sıddık (r.a.) ve Ömerü’l Fâruk (r.a.) Hazretleriyle
beraber hücre-i mutahharesine gitti. İkisi birlikte Resûlullah (s.a.v.)’ın
imamesini düzelttiler ve elbise-i seferiyesini giydirdiler.

Resûl-i Ekrem (s.a.v.) birbiri üzerine iki zırh giydi. Ve kılıncını kuşanıp
yine onlarla beraber hücresinden çıktı. Sâir Ashab-ı Kiram (r.a.) da onun
çıkmasını bekliyorlardı. Ashab’ın büyüklerinden Sa’d bin Muaz (r.a.) ve
Useyyid bin Hudayr (r.a.) “Yâ Resûlâllah! Biz senin emrine muhalefet etmeyiz,
dilediğini işle” dediler. Fakat Resûlullah (s.a.v.) silâhlanıp atına binmek
üzere olduğundan “Bir peygambere silâhlandıktan sonra cenk etmeden dönmek
yakışmaz.” buyurdular. Ve hemen atına binip ordusu ile Medîne dışına çıktılar.
(Hz. M.Sâmi (k.s.), Uhud Gazvesi)

v v v

UHUD HARBİ ÖNCESİ RESÛLULLAH (S.A.V.)’İN RÜYASI

Hicretin 3. senesi Şevval ayının ibtidalarında çarşamba günü Kureyş ordusu
Medîne hizasına geldi. Cebel-i Uhud yanında Ayneyn denilen tepenin yanına
kondu. Perşembe ve Cuma günleri de orada kaldı. Cuma gecesi Resûlullah
(s.a.v.) rüyasında görmüş ki bir takım sığırlar boğazlanıyor. “Zül-fikâr” nâm
kılıcın ucu kırılıp bir gedik peyda olmuş ve arkalarına bir muhkem zırh giyip
mübarek elini o zırhın yakasına sokmuş.

Resûl-i Ekrem (s.a.v.) ertesi gün bu rüyayı şöyle yorumladı. “Boğazlanan
sığırlar, ashabımdan katlolunacak zevata ve kılıcımın ucundaki gedik de ehl-i
beytimden birinin katlolunmasına işarettir. Ve muhkem zırhlar Medîne
demektir.”

“Şu hale nazaran Medîne içinde durunuz, düşman içeri hücum ederse tedâfüî ve
tahaffuzî cenk ediniz” diye buyurdu. Ashab-ı Kiram’dan bazıları da bu sureti
münasip gördü.        (Hz. M.Sâmi (k.s.), Uhud Gazvesi)

Z Z Z Z Z

BEŞİKTE KONUŞAN ÇOCUK

Şeyh Muhyiddin Arabî (k.s.) buyurdular ki: “Zeyneb isminde, bir yaşında,
anasını emmekte olan kızıma sordum:

– Söyler misin? Bir adam ailesi ile birleştiği halde inzâl vâki olmamış olursa
ne lâzım gelir? Kızım dedi ki:

– Gusül lâzım gelir. Orada hazır bulunanlar da taaccüb ettiler.

Sonra ben hac için kızımdan ayrıldım, bir sene kadar Mekke’de idim. Kızımın
vâlidesine de hac için izin verdim. Şâm hacıları ile beraber geldi. Kızım deve
üzerinde anasını emerken beni görünce, anasına dedi ki: Bu babamdır. Ve güldü,
kucağıma kendini atmak istedi.”     (Hz. R.M.Sâmi (k.s.), Hz. Yûsuf (a.s.)

v v v

“Bir vakit Yûsuf (a.s.) babasına; babacığım demişti; gerçek ben rüyamda onbir
yıldızla, güneşi ve ayı gördüm, onlar bana secde ediyorlardı.”

Yûsuf (a.s.) rüya gördüğünde yedi yaşında idi.

Bir Yahudî Resûlullah (s.a.v.)’a geldi ve:

– Ya Muhammed (s.a.v.) bana haber ver, Yûsuf’un gördüğü yıldızlar
hangileridir? Resûlullah (s.a.v.) sükût buyurdu: Cebrâil (a.s.) indi ve haber
verdi. Resûlullah (s.a.v.):

“– Eğer sana haber verirsem müslüman olur musun?” buyurdu.

Yahudî:

“– Evet,” dedi Resûlullah (s.a.v.):

“– Cereyan, Târık, Zeyyâl, Kabis, Amûdan, Felik, Subh, Darûh, Fera, Vesab,
Zülkitefeyn” buyurdular. Yahudî de:

“– Vallahi bunlar doğru isimlerdir”, dedi.

Onbir yıldız havass-ı hamsey-i zâhire ve bâtına işarettir, denilmiştir. Beş
havass-ı zâhire: Duymak, görmek, koklamak, tatmak, dokunmak. Altı havass-ı
bâtına ise: Müfekkire, müzekkire, hâfıza, muhayyile, vâhime ve hiss-i
müşterek.    (Hz. R.M.Sâmi (k.s.), Hz. Yusuf (a.s.)

TERBİYE

Şöyle anlatılır:

İslâm iç içe beş kalesi olan bir şehir gibidir. Birinci kalesi altındandır.
İkinci kalesi gümüştendir. Üçüncü kalesi demirdendir. Dördüncü kalesi
tuğladandır. Beşinci kalesi kerpiçtendir. Orada oturanlar kerpiç kısmına
baktıkları taktirde, düşman onlardan bir şey bekleyemez. Kerpiç kısım
yıkılmaya terkedildiği taktirde, düşman onlara göz diker. İkincisini,
üçüncüsünü de aynı şekilde yıkılmaya terkettikleri taktirde düşman onlara
saldırır. İslâm Dini anlatıldığı gibi beş kale içindedir.

Birincisi yakindir, sonra ihlâs gelir; sonra, farzların edası gelir; sonra,
sünnetleri yapmak gelir; sonra da edepleri muhafaza gelir. Kul edepleri
muhafaza ettiği, onu sağlamlaştırdığı sürece, şeytan ondan birşey ummaz.
Edepleri bıraktığı zaman, sünnetlere göz diker. Sonra, farzlara, sonra ihlâsa,
daha sonrada yakîne göz diker.

İnsan abdestte, namazda, alış verişte, şeriatın bütün hükümlerinde hatta
sohbette edebî muhafaza etmelidir.      (Tenbihü’l Gâfilîn, Sh: 837)

H H H

BİR MEDİNELİ YAHUDİNİN ŞEHADEDE NAİL OLMASI

Medine’de Muhıyrık adında bir Yahudi vardı.Resul (s.a.v.) Uhud gazası için
atlandığı zaman Muhıyrık Yahudilerle oturmaktaydı. Onlara: –Ya Maşere-i
Yahudi! Niçin Muhammed’e yardıma koşmaz, onunla birlikte savaşa varmazsınız?

Yahudiler:

– Muhammed gaza etmeye yasak günümüz cumartesi günü çıktı dediler.

Muhıyrık:

– Cumartesi olmuş ne çıkar! diyerek kendi silahını kuşandı.

– Eğer şehid olursam malımı Resul (s.a.v.) tasarruf eylesin. Müslümanlık
yolunda harcasın! diye vasiyette bulundu. Geldi müslüman askerler arasına
karıştı. O kadar vuruştu ki, bu kahramanlığı Peygamberimize haber verdiler.

– Ya Resûlullah! dediler. Yahudi Muhıyrık malını size vasiyet kıldı. Bize
yardıma gelmişti. Kafir elinde ölmüş o!

Resûlullah (s.a.v.):

– Muhıyrık Yahudilerin hayırlısıdır, diye buyurdu. Medine’ye gelince onun
malına vasiyeti gereği el koydu. Müslümanlar için sarfetti.

(Mustafa Dariri, Siyer-i Nebî, C: 2, Sh: 915)

FITIR SADAKASININ FAZÎLETİ

Resûlullah (s.a.v.) fıtır sadakasını, oruçlunun işlediği kötü şeylerden
temizlenmesi için bir vasıta kıldı. Buna göre sadaka-i fıtır:Oruçlunun yalan,
dedikodu, lâf getirip götürmek ve şüpheli şeyleri yemek ve harama bakmak gibi
fena işlerinden meydana gelen eksilmelerini karşılayan kuvvetli bir eleman
oldu. Nasıl ki tevbe ve istiğfâr günahları affettirici ve sehiv secdesi de
namazda yanılmayı örtücü ve tamamlayıcı ise, Fıtır sadakası da orucun yüksek
sevaplarını azaltan fena ve çirkin fiilleri işlemek sebebiyle yıpranmış ve
zedelenmiş orucu tamir etmeye yarar.

Namazın noksanlığına sebep şeytandır. Şeytanın bu hîlesini etkisiz bırakan
şeyde yanılma secdesidir. Kezâlik itaatsızlığın cezası ancak şiddetli
pişmanlık ile kalkabilir. Oruçta olan noksanlık da şeytanın oruçluyu kendi
yoluna yöneltmesinden ileri gelir ki işte sadaka-ı Fıtır oruçlunun şeytana
uymak suretiyle yukarıda açıklanan şeyleri yapmasından dolayı meydana gelen
noksanlıkları tamamlar. Bu suretle o, şeytana karşı kullanılan müessir
yardımcı bir unsur olmuş olur.

Allahım, bizi ve bütün mü’minleri şeytanın hîlesinden ve tuzağına düşürüp
bizlere galebe çalmasından muhâfaza et. Ve bizleri dünyanın belâ ve
âfetlerinden selamette tut. Ve rahmetinle dünyadan bizleri göç ettir. Âmin. Ey
ikrâm edenlerin en cömerdi, en kerîmi olan Rabbımız!..

(Mübârek Gün ve Gecelerin Fazîleti)

“KADİR GECESİ”Nİ ARAMAK (97)

Bu mübârek gece, müslümanlar için bir kurtuluş vesilesidir. Kadir Gecesi’nin
ehemmiyeti iyi kavranmalıdır. Bakınız Peygamberimiz (s.a.v.) ne buyuruyor:
“Kim Kadir Gecesi’nde (sevabına) -inanarak ihlâs ile- kâim olursa (o geceyi
ibâdetle ihyâ ederse) geçmiş günahları yarlığanır.” Yalnızca sadece bir geceyi
değil, Ramazanın son on gününü ve bilhassa tek rakamlı geceleri ihlâs ile
yapılan ibâdetlerle ihyâya çalışmalıdır.

Kadir Gecesi, içinde Kadir Gecesi bulunmayan bin aydan daha hayırlıdır.
Binaenaleyh bu gecede yapılan sâlih amel, içinde Kadir Gecesi bulunmayan bin
aylık ibâdetten hayırlıdır.

Bu gece, kesin olarak bilinmemektedir. Peygamberimiz (s.a.v.): “Kadir
Gecesi’ni, Ramazan’ın son yedisinde arayın.” Yine: “Kadir Gecesi’ni Ramazan’ın
son on (gününün) tekinde arayın.” buyurmuştur.

Peygamberimiz (s.a.v.) böyle mübarek geceleri çeşitli ibadetlerle ihya ederdi.
Ramazan geceleri Kur’ân okurdu. Namaz borcu olan kimselerin en az bir günlük
kaza namazı kılması efdâldir. Kaza borcu yoksa nâfile kılar.

“Cem’i ahvâlinizde ve bilcümle düşmanınıza mukâtele ve mukâbele zamânında
ALLAH (c.c.)’ın ve RESÛLÜ (s.a.v.)’nün bütün emir ve nehiylerine itâat edin ve
aranızda ihtilâf etmeyin ki korkmayasınız, devletiniz ve kuvvetiniz zâil
olmaya!. Ve düşmânınıza karşı sabr ü sebât edin, zirâ ALLAH (c.c.)’ın
muâveneti sabr ü sebât edenlerle berâberdir.” (Enfâl: 46)

KADİR GECESİNİ İDRAK EDERKEN (97)

“Gerçek, biz onu (Kur’ân’ı) Kadir Gecesi’nde indirdik. Kadir Gecesi’nin (o
büyük fazl u şerefini) sana bildiren nedir? Kadir Gecesi, bin aydan
hayırlıdır. Ondan melekler ve rûh, Rablerinin izniyle, her bir iş için iner de
iner. O (gece) tan yeri ağarıncaya kadar bir selâmdır.”   (el-Kadr Sûresi)

“Kadir Gecesi” ne kadar ulvî ne kadar rûhânî bir gecedir ki o gece melekler de
yeryüzüne iner de inerler. Peygamberimiz (s.a.v.) de bir Hadîs-i Şerîflerinde:
“Kadir Gecesi olduğu zaman Allah-ü Teâlâ, Cibril (a.s.)’a “yeryüzüne in” der.
Cibril (a.s.) Sidre-i Münteha sakinlerinden yetmiş bin melek ile ellerinde
nûrdan sancaklarla yeryüzüne inerler. Melekler sancaklarını Kâbe-i
Muazzama’ya, Nebî (s.a.v.)’nin kabrine, “Beytül Mukaddes” Mescidine ve
Mescid-i Sînâ civarına dikerler,” buyurmuşlardır.   (İbn-i Abbas (r.a.)’dan)

Leyle-i  Kadir’de emr-i ilâhî neticesinde yeryüzüne inen melekler de, bu
gecenin feyzinden istifâde ederler. Gecenin faziletine nâil olurlar.
Mü’minleri tebrik eder, onlara selâm verirler. Yine mü’minlerin hal ve
ibâdetine, itaatine vâkıf olurlar. Mü’minleri bağışlaması için Allah (c.c.)’a
niyâz ederler. Bu da beşeriyet için, müslümanlar için büyük bir lütuftur.

“Sofranızda oruçlular iftar etsin, yemeklerinizi iyi kimseler yesin, melekler
de size duâ etsin.”

          (Riyâz’üs-Sâlihîn, C. 2, Sh. 517)

KADİR GECESİ (97)

“Gerçek, biz onu Kadir Gecesi’nde indirdik, Kadir Gece’sinin (o büyük fazl-u
şerefini) sana bildiren nedir? Kadir gecesi, bin aydan hayırlıdır. onda
melekler ve rûh, Rablerinin izniyle, her bir iş için iner de iner. O (gece)
tan yeri ağarıncaya kadar bir selâmdır.” (El-Kadr Sûresi)

Peygamberimiz (s.a.v.) buyuruyor:

“Kadir gecesi’ni sıdk ve yakîn ile ihyâ eden mü’min-i kâmilin günahı sağîrleri
(küçük günahları) mağfur olur (affedilir).” (Camiüssağîr-Kenz’ül İrfân)

Kadir gecesi, Ramazan ayında ve bu ayın da büyük bir ihtimalle son on günü
içindedir. Kur’ân-ı Kerîm, âyetler halinde inzâl olmağa bu gecede başlamıştır.

Kadir Gecesi, içinde Kadir Gecesi bulunmayan bin aydan daha hayırlıdır.
Binaenaleyh bu gecede yapılan sâlih amel, içinde “Kadir gecesi’ni Ramazan’ın
son on (gününün) tekinde arayın.” (İmâm-i Ahmed, Tirmizî) buyurmuştur.

Müslümanlar olarak bu geceyi ibadetle, taatle ihyâ etmeli, kusur ve
günahlarımızdan dolayı tövbe ve istiğfar etmeliyiz. Yine terâvihten sonra iki
rek’ât nafile namaz kılmalı, Kur’ân-ı kerîm tilâvet etmeli, Peygamber
Efendimiz (s.a.v.)’e bol bol salât-ü selâm getirmeliyiz. Ana, baba, akraba ve
din kardeşlerimizin de hukukuna bu gecede riâyet etmeliyiz. Kötü fiillerden
son derece kaçınmalıyız.

KADİR GECESİ VE FAZİLETLERİ (97)

Kadir kelimesinin lûgat mânâsı, güç getirmek, hüküm ve kaza, şeref ve azamet,
tazyik demektir. Bu mânâlara göre müfessirler Kadir gecesini şu vecihlerle
tefsir etmişlerdir.

1- Takdir-i ilâhide hükmolunmuş işlerin ayırd edildiği mübarek gece demektir.

2- Azamet ve şeref demektir.

3- Tazyik mânâsınadır ki, tazyik gecesi demek olur.

Çünkü o gece inen meleklere yeryüzü dar gelir denilmiştir. İşte Kadir
gecesinde şu her üç mânâ mevcuttur.

Yeryüzüne nur saçan, âlemi zulmetten nûra garkeden ve insanlığa ebedî saadeti
bahşeyleyen Kur’ân-ı Azimûşşan bu mübarek gecede nâzil olmuştur. Kadir gecesi
bütün sene içerisinde gizli olup en ziyade Ramazan ayının yirmi yedinci gecesi
olmak galibdir. O gece amel, ibadet ve mücadele suretiyle erişilecek hayır ve
sevap, onsuz bin ayda kazanılacak hayır ve sevabdan çok daha ziyade
hayırlıdır.                           (İslâm İlmihali, S. 531)

Z Z Z Z Z

KUR’AN OKUYAN MÜ’MİN

Resûlullah (s.a.v.): “Kur’an okuyan mü’min ütrücce (ağaç kavunu) gibidir.
Kokusu da taâmı da hoştur. Kur’an okumayan mü’min hurma gibidir. Rayihası
(kokusu) yok fakat tadı hoştur. Kur’an okuyan münâfık reyhâna benzer. Kokusu
hoş, tadı acıdır. Kur’an okumayan münafık, Ebu Cehil karpuzuna benzer. Kokusu
olmadığı gibi tadı da acıdır.” buyurdu.      (Riyazü’s-Salihin, C: 2, Sh: 340)

AREFE GÜNÜ VE GECESİNİN FAZİLETLERİ   97

İbn-i Mâce (r.a.) Ebû Umâme’den rivâyet ettiği bir Hadîs-i Şerîfte Resûlullah
(s.a.v.) Hazretleri: “Bayram gecelerini ibadetle geçiren kimsenin kalbi,
kalblerin öldüğü günde ölmez” buyurmuşlardır.

Alimin biri şöyle diyor: “Dünyanın beş gününde mihnet ve meşakket çeken
âhirette mihnet ve meşakket çekmez. Bu beş gün ise arefe, aşûre, cum’a ve
bayram günleridir.”

Arefe gününü gafletle geçirmeyip tövbe, ibâdet ve zikirle geçirmek, Cenâb-ı
Hakk Teâlâ’dan helal rızık, sahih amellerle dolu uzun bir ömür ve Cennet’te
“Cemâlullah” ile müşerref olmayı istemeliyiz.

Arefe ve Bayram günlerinde kabirleri ziyaret etmeli, ölülerimizin ruhları
fatihalarla yadedilmelidir. Kur’ân-ı Kerîm okumayı artırarak Peygamber
(s.a.v.) Efendimiz zamanından günümüze kadar gelmiş geçmiş bütün mü’minlerin
ruhlarına ithaf edilmelidir.

Arefe gününün sabah namazından itibaren bayramın dördüncü gününün ikindi
namazına kadar yirmiüç farz vakit namazını müteâkip bir defa:“Allahüekber,
Allahüekber, lâilâhe illallâhü vellâhü ekber, Allahüekber ve lillâhilhamd.”
diye tekbir alınır ki, buna da (teşrik tekbiri) denir.

Teşrik tekbirleri, fuhakanın bir çoğuna göre vâcibtir. Sünnet diyenler de
vardır.

(Büyük İslâm İlmihâli, Ö.Nasûhi Bilmen)

Z Z Z Z Z

BAYRAM NAMAZININ KILINIŞI

Bayram namazı iki rek’attır. Cemaatle cehren (açıktan) kılınır. İki rek’at
bayram namazına, imama uymaya niyet edip (Allahü ekber) diye iftitah tekbiri
alınır. Eller bağlanıp (sübhanekellahümme...) okunur, sonra imam açıktan,
cemaat gizlice (Allahü ekber) diye üç defa tekbir alır, her tekbirde eller
kulak hizasına kaldırılıp yanlara salınır. Üçüncü tekbirden sonra eller
bağlanarak, imam açıktan Fatiha ile bir miktar Kur’an okunur. (Allahü ekber)i
açıktan diyerek bilindiği gibi rükü ve secdeler yapılır. Sonra tekbir alınarak
ikinci rek’ata kalkılır. İmam Fatiha ve bir miktar daha Kur’an okur, tekrar üç
defa eller kaldırılarak birinci rek’atte olduğu gibi tekbir alınır. Dördüncüde
(Allahü ekber) diyerek rükû ve secdelere varılır. Sonra da oturup
(Ettehıyyatü.... Allahümme salli ve barik, Rabbenâ atina... Rabbenâğfirli...”
duaları gizlice okunup iki tarafa imamla beraber selam verilerek namaz
tamamlanır.

Birinci rek’atin ruküuna varmış olan imama yetişen kimse, ellerini
kaldırmadan, bayram tekbirlerini rükuunda alır. İmamla kıyama kalkar, imamla
beraber tekbirlere iştirak eder. İkinci rek’atine, yetişen kimse, birinci
rek’ati kazaya kalkınca  evvela Besmele ve bir miktar Kur’an okur, sonra
tekbirleri alır, namazını tamamlar.

Bayram namazına hiç yetişmeyen kimse ise kendi başına bayram namazını kılamaz,
dilerse dört rek’at nafile namazı kılar. Bu bir kuşluk namazı yerine geçer,
büyük sevaba vesile olur.

İmam, bayram namazından sonra minbere çıkar, oturmaksızın, hutbeye başlar.
Cemaatte hutbeyi dinler ve hutbeden sonra dua edilerek bayram namazı kılınmış
olur.   (Ö.N.Bilmen, İslam İlmihali, Sh: 167)

BAYRAMLARIN MENDÛBLARI ŞUNLARDIR:

1- Erken kalkmak

2- Gusl etmek

3- Misvak kullanmak

4- Güzel koku sürünmek

5- Giyilmesi mübâh olan elbisenin en güzelini giymek

6- Allah’ın nimetlerine şükretmiş olmak için sevinçli ve neşeli görünmek ve
yüzük takınmak.

7- Ramazan bayramında câmiye çıkmadan önce tatlı bir şey yemek

8- Yenilen şeyin kuru hurma olması

9- Yenilecek olanın adedinin tek olması

10- Kurban Bayramında kurban kesecek olan kimsenin kurbandan yemek için yemeği
namazdan sonraya bırakması.

11- Namaza erkence davranıp sabah namazını mahalle mescidinde kılarak bayram
namazı için namazgâha ve büyük câmiye gitmek.

12- Namaza giderken acele etmeyip sükûnetle yürümek

13- Namaza giderken Ramazan bayramında gizli ve Kurban bayramında açıktan
tekbir getirmek

14- Namazdan dönerken mümkünse başka yoldan gelmek.

15- Mü’minlerle karşılaştığı zaman güler yüz göstermek

16- Elinden geldiğince çokça sadaka vermek.

(Nimet-i İslâm, S. 510)

ŞEVVÂLDE ALTI GÜN ORUÇ TUTMAK

Ramazan orucu çıktıktan sonra, Şevvâl ayında altı günlük oruç tutmamız
hakkındadır.

Bu altı günlük oruç onarım gibidir. Şöyle ki: Ramazân ayında farz olan oruçlar
sırasında, bizlerden çıkan hata ve kusurların, terbiye ve edebimizdeki bozuk
yönlerin, farz ve sünnet namazlarındaki aksaklıkların, yani eksik veya fazla
rüku ve secdelerin secde-i sehivle tashih edilip noksanlığı doldurulduğu gibi,
altı günlük oruç da eksik ve bozuk ibâdetlerimizin doldurulmasına yarayan
birer tamir ve telâfi aracıdır.

Müslim, Ebû Dâvud, Tirmizî, Nesâî, İbn Mâce ve diğerleri şu Hadîs-i Şerîfi
rivâyet ederler: “Her kim ramazan orucunu tutar ve altı gün de Şevvalden ilâve
ederse, bütün seneyi oruçla geçirmiş gibi olur.”

İbn Mâce ve Nesâî’nin rivâyet ettiği bir Hadîs-i Şerîf’te:“Ramazân bayramından
sonra altı gün oruç tutan bir kimse, bir seneyi oruç tutmuş gibi olur. Kişi
bir iyilikte bulunursa, kendisine bunun on katı verilir.” buyurulmuştur.

Taberânî’nin rivâyetinde şu ziyâde vardır: Allah Resûlü (s.a.v.) böyle deyince
Ebû Eyyüb (r.a.)’ün Efendimiz (s.a.v.)’e: “Ey Allah’ın Resulü! Tutulacak bir
günlük oruç on güne karşı mıdır?” sorusuna Efendimiz (s.a.v.) “Evet”
buyurmuşlardır. Hâfız Münzirî, Taberânî’nin râvîlerinin sahîh olduğunu
kaydetmişlerdir.

(El-Uhûd’ül Kübrâ, İ.Şa’rânî, S. 225)

ALTI GÜN ORUCU TUTUYOR MUYUZ?

Şevval ayında oruç tutmanın ne kadar fazîletli olduğunu Cenâb-ı Peygamber
(s.a.v.) şu Hadîs-i Şerîf’iyle dile getiriyor: “Ramazan’da orucunu tutup da
Şevval’den de altı gün oruç tutan kimse bütün sene oruç tutmuş gibidir. Her
sene böyle yaparsa, bütün ömrünü oruçlu geçirmiş olur.”

Altı günlük oruç bayramdan sonra arka arkaya tutulabileceği gibi bütün Şevvâl
ayına dağıtılarak da tutulabilir. Lâkin Pazartesi ve Perşembe günleri
tutulursa daha makbul olur. Zira Âişe vâlidemiz (r.a.)’den: “Resûl-i Ekrem
(s.a.v.) Efendimiz Pazartesi ve Perşembe günlerinde oruçlu olmaya çalışırdı.”
Hadîs-i Şerîf’i rivâyet edilmiştir.

Peygamberimiz (s.a.v.) buyurdu: “Her ayda üç gün oruç tutmak, bütün hayatını
oruçlu geçirmek gibidir.”         (Buhârî ve Müslim)

Yine Peygamberimiz (s.a.v.) “Her ayda üç gün oruç tuttuğunuzda, onüçüncü,
ondördüncü, onbeşinci günlerinde tutunuz.” buyurdu. (Tirmizî)

a a a

Altı şey amelleri yok eder:

1- Halkın ayıbıyla iştigal etmek.

2- Kalbin kasveti.

3- Dünya sevgisi.

4- Hakdan ve halkdan utanmamak.

5- Tul-i emel (uzun arzu)

6- Zulüm.

          (Hz.R.Mahmud Sâmi k.s.)

ŞUBAT

DÜNYA LEZZET VE ŞEHVETİNDEN

UZAK KALARAK GECE İBADETİNE KALKMAK

Sallâllahu aleyhi ve sellem Efendimizin bizlere emir ve vasiyetlerinden biri
de, dünyadan yüz çevirerek gece ibadetine kalkmaya hazırlanmamız, dünya lezzet
ve şehvetinden uzak kalmamız, helâl lokma ile de olsa karnımızı tıka-basa
doyurmamamız hakkındadır.

Şunu bil ki, zühde yapışmaksızın geceleyin kolaylıkla kalkacağını sanan kişi,
çöplükte altın arayan kimse gibi, olmayacak bir şeyi istemiş olur. Buna
kendisini zorlasa bile devamlı olmaz, devamlı olsa bile o kişi hicabtadır.
Hakk’a münacattan lezzet alamaz.

Şeyhayn, Ebu Dâvud, Nesaî, İbn Mâce merfüan şu hadisi rivayet ederler:

“Şeytan uyuyan kişinin uyanmaması için başının arka son kısmına düğüm düğümler
ve “senin için uzun bir gece vardır, rahat uyu” diyerek eliyle vurur.

Kişi uyanıp Allah’ı anar anmaz o düğümlerden ilki gevşeyip çözülür. Kişi
abdest alınca ikinci düğüm gevşeyip çözülür. Namazı kılınca da son düğüm
gevşeyip çözülür. Böylece vücudunda hafiflik olur ve kendisi de neşeli olarak
sabahlar şayet o kişi uykusundan uyandığında bu şekilde davranmazsa tembel ve
uyuşuk bir halde sabaha girer.”

İbn Mâce’nin rivayetinde şu ziyade vardır:

“...Bu şekilde davranmayan kişi (o gecenin sabahında) hiçbir hayırla
karşılaşmaz. Binaenaleyh şeytanın düğümlerini iki rekat namazla olsun çözsün.”

Taberânî’nin bir diğer rivayeti şöyle: “Hak Teâlâ iki kişiye güler: Bunlardan
biri soğuk bir gecede yatağını, yorganını bırakıp, abdest alıp namaza kalkan
kişidir. Hâk Teâlâ bu kişi için meleklerine şöyle seslenir:“Kulumun bu
davranışı ne içindir?” Cevap: “Senin katında bulunanları umduğu ve yine senin
nezdindekilerden korktuğu için.”

Hak Teâlâ, “İsteklerini, ricalarını kabul ettim ve verdim, korktuğu şeyden de
kendisini emin kıldım” buyurur.        (İmam Şâ’rânî, El Ehûdü’l Kübra, Sh:
135-139)

CUMA GÜNÜNDE ŞEREFLİ SAAT (I)

Munâvî’nin ifadesine göre cuma gününde bulunan vakt-i icâbet hakkında pek çok
görüşler vardır.

1- Cuma günü içinde bir saattir, fakat sabit değil, değişkendir. İmamı Gazâlî
bu görüştedir.

2- Kuşluk vakti müezzin salâ okuduğu vakit.

3- Fec’rin doğuşundan yani şafak atmasından güneş doğuşuna kadar olan zaman.

4- İkindi vaktinden güneş batıncaya kadar.

5- Hatip minberden indikten namaz için tekbir alıncaya kadar.

6- Güneşin doğumundan sonraki ilk saat.

7- Güneşin doğması anı.

8- Güneş bir karış yükseldikten bir zirâ yükselinceye kadar.

9- Gündüzün üçüncü saatinin sonu.

10- Zeval vaktinden güneş yarım zira oluncaya kadar.

11- Gölge yarım zira oluncaya kadar.

12- Zeval vaktinde, gündüzün ilk kısmında.

13- Cuma ezanı vaktinde.

14- Zevalden imam mihraba geçinceye kadar.

15- İmam mihraba geçip camiden çıkıncaya kadar.

16- Zeval vaktinden güneş batıncaya kadar.

17- Hurûcundan namaza kalkıncaya kadar.

18- İmamın hurûcu anında,

19- Alış-verişin haram olduğu andan helal olduğu zamana kadar.

20- Ezandan namaz kılınıncaya kadar.

          (R.Mahmud Sâmi (k.s), Musahabe-6, Sh: 97-98)

CUMA GÜNÜNDE ŞEREFLİ SAAT (II)

21- Hatîbin minbere oturmasından namaz kılıncaya kadar.

22- Ezandan kamete kadar.

23- Hutbenin başından sonuna kadar.

24- Hatibin minbere varıp hutbeye başlayıncaya kadar.

25- İki hutbe arasında cülûs vaktinde.

26- Minberden inme anında.

27- Kamet esnâsında imam namaza başlayıncaya kadar.

28- Kametten namaz tamamlanıncaya kadar.

29- Nebî -aleyhisselâm- namaz kıldığı saat.

30- İkindiden güneş batıncaya kadar.

31- İkindi namazı vaktinde.

32- İkindiden güneş kırmızılaşıncaya kadar.

33- Gündüzün ortasından sonuna kadar.

34- İkindiden sonra mutlak bir zamanda.

35- Güneşin sararmasından batmasına kadar.

36- Gündüzün son saati.

37- İkindi vakti mutlak bir zamanda.

38- Güneşin batmaya başlamasından batmasının tamamlanmasına kadar.

39- Senede bir cumaya mahsustur.

40- Bütün bir cuma içinde gizlidir.

          (R.Mahmud Sami (k.s.), Musahabe-6, Sh: 98)

SOKAK VE CADDELERDE İŞLENEN

MÜNKERLER

Evlerin çıkıntılarını yollara doğru uzatmak, sofa ve sekiler yapmak, gelip
geçene mani olacak şekilde ağaçlar dikmek, yol tarafına pencere açmak, kol
uzatmak, yol üzerine döküntüler bırakmak, yolu meşgul etmek, eşyalarını yol
üzerine yığmak, bütün bunlar yolu daraltıyor, gelene geçene zarar veriyorsa,
münker ve yasaktır. Bunlardan men etmek lazımdır. Gelene geçene zararı
dokunacak şekilde kenarlarında hayvan bağlamak ve vasıtalar bulundurmak da
yasaktır. Sırtında insanların elbiselerini yırtacak yükü bulunan hayvanları
sokaklara sokmak da münkerdir. Ancak gideceği başka yolu yoksa kendisine
müsaade edilir. Hayvanlara gücünden fazla yük vurmak da münkerdir.

Sokak aralarında hayvanları kesip sokakları kirleten kasabları menetmek
lazımdır. Müsait bir yerde bir mezbahanın bulunması lazımdır. Zira yollar
üzerinde hayvan boğazlamakta, hem yolu meşgul etmek, hem de yolu kirletmek
suretiyle halkın huzurunu bozmak vardır. Yollar üzerine ölü hayvanlar,
pislikler, döküntüler, çer-çöp de atmak yasaktır. Lağım sularını yollar
üzerine akıtmak, yağmur ve kar birikintilerini yol üzerinde bırakmak da
münkerdir. Çatının oluğunu yola vermek de hatalıdır. Valiler bütün bu hataları
düzeltmelidirler. Saldırgan köpekleri de yola bakan kapılarda bulundurmak
münkerdir. Köpek yol ortasında yatarsa sahibini ikaz etmek lazımdır. (İhya,
C:2, Sh: 828, 829)

İLİMLE AMEL

Ebû  Hafs der ki:

– On sınıf halkta, on şey kötüdür.

1) Yöneticilerde, hiddet.

2) Zenginlerde, cimrilik.

3) Âlimlerde, tamah.

4) Fakirlerde, hırs.

5) Soylu soplu kimselerde, hayâsızlık.

6) İhtiyarların, gençlere özenmesi.

7) Erkeklerin, kadınlara benzemesi.

8) Kadınların, erkeklere benzemesi.

9) Dervişlerin dünya ehli kimselerin kapısına koşması.

10) İbadet ehli kimselerin cehaleti.

Fudayl bin İyaz şöyle anlatır:

– Bir âlim dünyaya rağbetli, ona karşı hırslı olursa, onunla oturmak cahilin
bilgisizliğini, facirin günahını artırır. Mü’minin de kalbini katılaştırır.

Bazı büyük zâtlar şöyle der:

– Hakimlerin kelâmı sefihlerin oyuncağıdır. Sefihlerin kelâmı hakimlere
ibrettir.

Fakih anlatıyor:

– Yukarıdaki cümlenin mânâsı şudur: Sefih kimseler, âlimlerin kelamını
duyunca, o sözlerle zarafet taslamaya kalkarlar. Dolayısıyla kendileri için
oyuncak olur.

Ama hâkim zâtlar, sefih kimselerin sözünü işitince, onun kötülüğünü görür,
ibret alırlar. O gibi sözlerden sakınırlar. (Tenbihü’l Gâfilîn, Sh: 504-505)

NAMAZIN RÜKÜNLERİ

1- Namazın farzı tahrimedir ki, iftitah tekbiri olan “Allahü Ekber” demektir.
Namaza başlama tekbirine tahrime tekbiri denilmesi, kendinden evvel mubah olan
şeyleri haram kıldığı içindir. Tahrime tekbir Hanifilere göre bir şarttır.

2- Kıyam: “Namazda ayakta durmak” farzdır. Farziyetine delil “Allah’ın
(divanına) tam huşu ve tâatle durun” El-Bakara Sûresi Âyet: 238.

3- Kıraât: Namazda kıraât farzdır. Farziyetine delil “Artık Kur’an’dan size
kolay (ne ise onu) okuyun.” El-Müzemmil âyet: 20. Bu âyeti kerime, namaz için
inmiştir. Kur’ân okumak ittifakla namaz dışında vacib olmayıp namaz içinde
vâcibtir.

4- Rükû farzdır.

5- Secde farzdır. Delili “Ey iman edenler, rükû edin, secde edin” El-Hacc
âyet: 77.

6- Namazların sonunda teşehhüd miktarı oturmak da farzdır. Teşehhüd miktarı
ise “Tahiyyatı” okuyacak kadar bir zaman olup bu hadîsi şerîfle sabit
olmuştur. “Tahiyyat” okuyunca namaz tamam olur. -İmâma uyan, imamdan evvel
“Tahiyyatı” bitirse bile-

Peygamberimiz (s.a.v.) namazın tamam olmasını “Tahiyyatın” okunmasına
bağlamıştır. Farzın kendisiyle tamamı olan şeyin de farz olması lazımdır.

          (Mülteka Tercümesi, C: 1, Sh: 123-125)

HAZRETİ ÜBEYY BİN KÂ’B

-Radıyallahu anh-

Akabe’de ve Bedir’de bulunmuş olan Ashâb-ı Resûlullah’ın ekâbirindendir.
“Seyyid’ül Ensar” denilirdi. Seyyidü-Kurra ve Muallim-i Sahâbe idiler.

Vahiy Katiplerinden olup asr-ı risâlette fetvaları zahir olan Fukahâ-i
Ashabdandır. Hazret-i Ömer Radıyallahu anh -müşûrun- ileyhi “Seyyidül
müslimin” diye yâd ederlerdi. Hicri 14 tarihine kadar teravih namazı evlerde
münferiden kılınıyordu. Şevketi İslamiyye o vaktin halince en azîm olan Rum ve
İran devletlerini lerze-nâk etmeğe başlamış olduğuna teşekküren o sene Hazreti
Ömer -radıyallahu anh- mescid-i şerifde kandil yaktırarak teravih namazını
cemaatle edasına Übeyy bin Ka’b -radıyallahu anh-i memur eylemişlerdir. “En
iyi okuyanımız Übeyy’dir ve hükm ü kazaca mâhirimiz Ali’dir” buyururlardı.
Hadis-i Buhari’de Kur’ân ahzedilmesi emredilen dört sahabiden biridir.

Saadet asrında Kur’ân-ı Azıymu’ş-şânın ilk altı hâfızından biri idi. Onlar da:
Übeyy bin Kâ’b, Zeyd İbn-i Sabit, Muaz bin Cebel, Ebu’d Derda, Sa’d bin Ubeyd
ve Ebû Zeyd -radıyallahu anhüm-’dür.                               (R. Mahmûd
Sâmî (k.s.), Ashab-ı Kiram/2, Sh: 89-90)

F F F

EVDEN ÇIKARKEN OKUNACAK DUA:

Evden çıkarken en az üç defa “Bismillahi hasbiallahü tevekkeltü alallahi la
havle vela kuvvete billahi” duasını okumalıdır.           (Dualar ve Zikirler,
s. 83)

CENNET HALKINDAN BİR KADININ DÜNYADA,

DÜNYA EHLİNDEN OLAN KOCASINI GÖRMESİ

Abdullah bin Zeyd (r.a.) şöyle derdi:

Bize ulaştı ki, cennet ehlinin kadınlarından (huri) kadınına:

– “Dünya halkından olan eşini, kocanı sana göstermekliğimizi arzu eder misin?
diye sorulur. O da:

– Evet arzu ederim, der. Bunun üzerine hurinin önündeki perdeler kaldırılarak
dünya ehlinden olan kocası ile kendi arasındaki kapılar açılır. Ve nihayet
eşini görür, onu tanır ve ona uzun uzun bakar. Hatta onun dünyadan gelmesi
gecikti diyerek onu şiddetle arzu eder. Nasıl ki (dünya) kadınlarının uzakta
olan kocalarını şiddetle arzuladıkları gibi. Ola ki mü’min ile dünyadaki
karısı arasında kadınlarda bulunan ve onların kocaları arasında cereyan eden
husus olur da ona karısı kızınca bu husus (Cennetteki) karısına ağır gelerek,
dünya kadınına:

– Vah yazık sana ona kötülüğünü dokundurma, o ancak senin yanında az bir
gecelerde (misafir olarak) kalmaktadır” der.

Bu sözün mânâsını İmam Tirmizî’nin tahriç ettiği hadîs-i şerîfte Peygamber
(s.a.v.) Efendimiz şöyle buyurmuştur: “Herhangi bir kadın dünyada kocasına
eziyet ederse muhakkak o zatın (cennetteki) ceylan gözlü hurilerden olan eşi:
Allah seni kahretsin, ona eziyet etme, o ancak senin yanında muvakkat olarak
bulunmaktadır ve senden ayrılıp bize gelmesi yakındır” diye beddua eder.
Mişkatü’l-Mesabih, C: 3/203

          (Ölüm, Kıyâmet, Âhiret, İmam Şa’rânî, Sh: 339)

ALLAH-Ü TEÂLÂ’NIN RAHMETİNDEN

ÜMİD KESİLMEZ

“Oğullarım, gidin Yûsuf ile kardeşinden bir haber arayın... Allah’ın
rahmetinden ümidinizi kesmeyin. Zira hakikat şudur ki kâfirler gürühundan
başkası  Allah’ın rahmetinden ümidini kesmez.”       (Yûsuf: 87)

Hadîs-i Şerîf’te buyurulmuştur ki: “Cenâb-ı Allah’tan rica edip yalvaran
fâcir, Cenâb-ı Allah’tan ümid kesen âbidden Allah-û Teâlâ’ya ma’nen daha
yakındır.”

Bir adam öldü. Allah-û Teâlâ, Musa (a.s.)’a vahy buyurdu ki:“Evliyâmdan bir
veli öldü, onu gaslet...” Musa (a.s.) geldi ve gördü ki halk günahından
(fıskından) dolayı onu mezbeleye atmış. Dedi ki: “– Yâ Rabbi, Sen halkın onun
hakkındaki kelâmını işitirsin...”  Allah-û Teâlâ buyurdu: “O üç şey ile ölümü
ânında benden, şefaat diledi ki bütün günahkârlar bunun gibi benden dileseler
mağfiret ederim:

Birincisi: Dedi ki: “Yâ Rabbi, sen benim bu kötülükleri şeytanın fiili ile
işlediğimi bilirsin, arkadaşlarım da kötü idi. Fakat kalbim bunları kötü
gördü.

İkincisi: Ehl-i fısk ile irtikâb-ı meâsîde beraberdim ama sâlihler ile
oturmayı onlardan daha çok severdim.

Üçüncüsü: Bir fâcir ve sâlih ile karşılaştığımda sâlih ile karşılaştığımda
sâlih kimseyi, fâcir üzerine tercih ve takdim ederdim.   (Hz. R.M.Sâmî (k.s.),
Hz, Yûsuf (a.s.), Sh: 107)

HZ. ÖMER (R.A.)

Amr İbn Âs (r.a.) Mısır’ı fethedince Hz. Ömer (r.a.) onu Mısır’a vâli tâyin
etti. Birkaç ay sonra Mısır halkı Amr İbn Âs Hz.’lerinin huzûruna geldi ki:

“– Bu Nil nehrinin bir âdeti vardır. O âdet yapılmazsa suyu çoğalmaz,
kesilir.” dediler. Amr İbn Âs Hz.’leri: “O âdet nedir?” diye sordular.
“Önümüzdeki ayın on ikisinde annesini babasını mal ile râzı ederek bir kız
çocuğunu süsler, nehre atarız.” dediler. Amr İbn âs Hz.’leri:

“– Bu, çirkin bir iştir. İslâm Dîni bütün bozuk âdetleri ortadan
kaldırmıştır.” dedi.

Aradan üç ay geçti. Nil nehrinin suyu çoğalmadı. Halk başka memleketlere göç
etmeğe başladılar. Amr İbn Âs (r.a.), bu hâli Hz. Ömer (r.a.)’e mektûp ile
bildirdi.

Hz. Ömer, cevâbında:

“– Çok iyi yapmışsın. Mektûbun içine bir kâğıt koydum. Onu nehre at.” diye
yazdı.

Amr İbn âs mektubu alınca açtı. İçindeki kâğıtta:

“Ömer b. Hattâb’dan Mısır’ın Nil’ine! Bundan sonra eğer sen, kendiliğinden
akıyorsan (bundan sonra) akma. Şâyet seni tek ve Kahhâr olan Allah akıtmakta
ise senin akmanı ondan istiyoruz.” yazılı idi. Amr İbn Âs (r.a.) o kâğıdı Nil
nehrine attı. Ertesi gün nehrin suyu on arşın yükseldi. Bundan sonra Mısır
halkı, o bozuk âdetten kurtuldular.

          (Dört Büyük Halife, Ş.A.Efendi)

HAZRET-İ RAMAZANO⁄LU

MAHMUD SÂMÎ (K.S.A)

Nakşibendiyye’de “Silsile-i Âliyye”nin otuzüçüncüsüdür. Sâhib’üz-zamândır.
Müttakîler İmâmı, Velîler Başbuğu, Ârifler Sultânı, Bâb-ı Ebâ Bekir’üs-
Sıddîk(r.a.)’ın son postnişînidir. Zülcenâheyndendir. Haya, edep, takva,
vera’, hikmet, irfân, nezâket timsâlidir. Cenâb-ı Hakk Teâlâ’nın ümmet-i
Muhammed’e asrımızda bahşettiği Hakk dostu, Hakk rahmeti ve Hakk nûrudur.
Gününün yirmidört saatini Resûlullah (s.a.v.) Hazretleri’nin “Sünnet-i
Seniyyeleri”ne ve “Her biri birer hidâyet yıldızı” olan Ashâb-ı Kirâm (r.a.e.)
Hazerâtına uyduran ahlâk-ı hâmide sâhibi olan bir velî-yi âli-i kadir’dir.
Yetmiş yılı aşan irşâd dönemlerinde ümmet-i Muhammed’den binlerce kimse,
kendilerinden sohbet ve telifâtlarından feyz almışlardır.

Cedleri, Oğuzların Üçoklar kolundan Adana ve civarında beğlik kuran
Ramazanoğulları Beğliği’ne dayanır ki soyadlarını buradan almışlardır. Cedd-i
âliyesi ve şecere-i âlileri Nureddin Şehid (rh.a.) yoluyla Resûl-i Ekrem
(s.a.v.) Hazretleri’nin “Hâlid Allah’ın kılıçlarından bir kılıçtır.” diye
tebşir buyurdukları Hâlid bin Velid (r.a.)’e dayanmaktadır.

Babaları Müctebâ Beğ, dedeleri Abdurrahman Efendi, anneleri Ümmügülsüm
Hanımefendi’dir. Hicrî 1310’da Adana’nın Tepebağ Mahallesi’nde dünyayı teşrif
etmişlerdir.

Henüz dünyayı teşriflerinden önce bir gün Hızır (a.s.) bir ziyaretçi gibi
evlerinin kapısını çalar. Hizmetçi kadın kapıya çıkıp kapının arkasından
kapıyı çalana ne istediğini sorar. “Evin Hanımefendisi ile görüşmek
istediğini” söyler. Vâlide Ümmügülsüm Hanımefendi ise “Ne isterlerse veriniz”
buyururlar. Ziyaretçi, ille “Hanımefendi ile görüşmek istediğini” ifade edince
Vâlide Hanımefendi kapı arkasından hafifçe ne istediklerini sorar.
Ziyâretçi:“Evlâdım hâmile olduğunu biliyor musun? Senin vasıtanla bir büyük
zât dünyaya gelecek ve sol eğe kemiği üzerinde de büyükçe bir ben olacak. Uzun
müddet İslâmiyetin hâdimliğini yapacaklar.              (Devamı Yarın)

HAZRET-İ RAMAZANO⁄LU MAHMUD SÂMÎ (K.S.A.)

Bu müddet zarfında ittika üzere olunuz, şüpheli şeyler yemekten sakınınız ve
çok dikkatli olunuz. İsmini de Sâmî koyunuz” deyip tebşirâtta bulunur.
Teberrüken de bir gömlek isterler. Ümmügülsüm Hanımefendi gelinceye kadar da
ziyâretçi sırra kadem basar.

Anne ve babaları Hz. Sâmî(k.s.)’yi titizlikle terbiye ederler. İlk, orta ve
lise tahsillerini Adana’da, yüksek tahsillerini de İstanbul Dar’ül-Fünûn Hukuk
Fakültesi’nde üstün başarı ile, birincilikle ikmâl ederler. Devrin ulemâ ve
müderrislerinin derslerine devamla zâhirî ilimlerde yükselirler ve tasavvufa
meylederler. Ali Baba isimli bir zât vasıtasiyle bir müddet Gümüşhânevî
Dergâhı’na devam ederler. Sonra eski Beşiktaş Müftüsü Fuad Çamdibi Efendi’nin
babaları Bayezid Dersiâmlarından Rüşdî Efendi’nin vasıtasiyle Meclis-i Meşâyih
Reisi ve Kelâmî Dergâhı postnişîni Muhammed Es’ad Erbilî (k.s.) Hazretleri’ne
giderler. Üstâzı’na, dergâha ve ihvânına titizlikle hizmet ederler. Geceleri
hiç yatmazlar, Kıbleye karşı oturur, örtünün altında huzurla meşgul olurlar,
herkesten önce hizmeti görür ve her sabah Üstâzı’nın huzuruna gusül abdesti
alarak çıkarlar. Üstâz’ından icâzet ve inâbe alarak Adana’ya giderler. 1951’de
İstanbul’u teşrîf ederler. 1953’te Hac dönüşü dâimi ikâmet niyetiyle -dokuz ay
kadar- Şâ-m-ı Şerîf’te kalırlar ve tekrar İstanbul’u teşrîf ederler. 1979 Hac
mevsiminde Efendimiz (s.a.v.) Hazretleri tarafından mücâvir olarak Medine-i
Münevvere’ye kabul buyurulup hicret ederler. 94 senelik ömr-i muazzezlerinde
bütün efâl ve ahvâllerini “Sünnet-i Seniyye”ye uydururlar. “Medine benim
evimdir.” diye buyuran Nebi (s.a.v.) Hazretleri’nin evlerinde 12 Şubat 1984’te
saat 4.30’da üç defa şahâdet parmaklarını kaldırarak “Allah! Allah! Allah!”
diye rûh-ı tayyibelerini Allah-ü Teâlâ’ya teslim ederler. Cennetül Bâki’de
Sâid el Hudrî (r.a.), Fatma Binti Es’ed (r.a.) ve Sa’ad Bin Muaz(r.a.)’a
dünyada olduğu gibi âhirette de komşu olurlar. Cenâb-ı Hakk Teâlâ bizleri
isr-i paklerinden ayırmasın ve şefaatlerine nâil eyleyip vasıtalarıyla Cennet
ve Cemalullahla müşerref eylesin. (Âmîn!)

HZ. MAHMUD SÂMÎ (K.S.)’NİN İRTİHALİ’NİN

MİLADÎ SENE-İ DEVRİYESİ DOLAYISIYLE...

Ararım ağlayarak katrede, ummanda seni

Gül açan goncede nâle-i hicranda seni

Izdırâbınla yanan sîne-i sûzanda seni

Hissedip leyl-ü nehar tende seni, canda seni

Firkatin yıktığı, şu ömr-ü perîşanda seni.

Ağlıyor ben gibi ufkumda sönen bin emelim

Ağlıyor dîdelerim, her taatim, her amelim

İrtihâlin ile birdenbire lâl oldu dilim

Açılıp göklere gündüz, gece bîçâre elim

Dilerim görmeği ben, Ravza-i Rıdvanda seni.

Bir muhabbet ki onun her ânı dünyaya bedel

Kays-ı Mecnûn eyleyen mâşûka, Leyla’ya bedel

Adının her hecesi ni’meti uzmâya bedel

Asumânımda yanan Necm-i Süreyyâ’ya bedel

Bir ömür gördü gönül mihr-i dirahşanda seni.

Seni Peygamber-i Zîşan çağırıp hânesine

Severek okşayarak sardı aziz sînesine

Kenz-i mahfide yazılmış seferin gâyesine

Nail oldun girerek cennetin ol bahçesine

Saklayıp Rabb-i Celil gûşe-i sultanda seni.

Geçiyorken yine sensiz, şu ömür yaz ile güz

Silinip gitti gönülden bütün eşyâ, kül, cüz

Neme lâzım benim artık gece, akşam, gündüz

Ağlayan Câhide bir bak yapayalnız, öksüz

Arıyor yaş dökerek zerrede, cîhanda seni...

          Câhid ERCAN

PEYGAMBERİMİZ (S.A.V.)’İN YATIŞI

Berâ b.Azib (r.a.) der ki: “Resûlullah (s.a.v.), bana yatacak yerine varacağın
zaman, namaz için abdest aldığın gibi, abdest al;sonra sağ yanının üzerine yat
ve sonra da “Allahım, kendimi sana teslim ettim. Yüzümü sana çevirdim. Sırtımı
sana dayadım. Ben senin azabından korkar, rahmetini umarım. Senden, senin
rahmetinden başka sığınılacak yok. Senin azabından korunulacak yok. Ancak
Senin rahmetine sığınılır, ancak Senin rahmetinle kurtulunur. Ben senin
indirmiş olduğun kitabına ve göndermiş olduğun Peygamberine inandım” de!

O gecede ölürsen, İslâm fıtratı üzere ölürsün.”

Yine rivayete göre: Peygamberimiz (s.a.v.): “Sizden biriniz geceleyin
döşeğinden kalktıktan sonra, ona dönüp yatacağı zaman, onu izarının eteği ile
üç kere çırpsın. Çünkü kendisinden sonra neler olduğunu, nelerin gelip yatak
üzerinde yerini aldığını bilemez. Döşeğine yattığı zaman sağ yanının üzerine
yatsın. Yanını döşeğe koyduğu zaman da “Allahım seni tesbih ve tenzih ederim.
Ya Rab! Yanımı, döşeğe senin izninle koydum. Senin isminle de kaldırırım. Eğer
geri sallarsan salih kullarını korduğun gibi beni koru.” Uyandığı zaman da
“Hamdolsun Allah’a ki, beni cesedimde afiyetli kıldı. Ruhumu bana geri
çevirdi. Ve zikri için bana izin verdi.” desin.”
(M.A.Köksal, İslâm Tarihi, C: 11, Sh: 395)

P P P

İŞLERİNİ ŞEYTÂNIN TAVSİYELERİNE GÖRE

YAPANLAR

Bedir Harbi sırasında, Kinâne şeyhlerinden Sürakâ bin Mâlik (r.a.) bir fırka
süvârî ile Kureyş ordusuna gelip: “Ben sizinle beraberim.” diye onlara cesâret
vermiş, ancak Allah-ü Teâlâ’nın gönderdiği melekler ordusunu görünce
askerlerini alıp savuşmuş ve onun savuşup  gitmesi Kureyş tâifesini vehm ü
telâşa düşürmüştür. Halbuki Sürakâ bin Mâlik sûretinde görünen gerçekte şeytân
ve âvânesi idi.

Enfâl Sûresinin 48. Âyetinde Allah-ü Teâlâ şöyle buyuruyor:

“Zikredin şol zamanı ki o zamanda şeytân, amellerini kâfirlere tezyin etti
(süsledi). Ve size gâlib olacak bugün nasdan kimse yoktur ve elbette ben size
yardımcıyım. dedi. Vakta ki İslâm ve kâfir askerleri birbirlerini görüp
muhârebeye tutuşacağı zaman şeytân arkasına döndü ve dedi ki: Ben size refik
(arkadaş) olamam, zîrâ sizden ve amelinizden beriyim ve ben sizin görmediğiniz
şeyleri görüyorum, binaenaleyh teşrik-i mesâi edemem. Çünkü ben Allah’tan
korkarım; tahkîk (hakikatte) Allah’ın azâbı şiddetlidir.”
(Bedir Gazvesi, Hz. R.M.Sâmî, (k.s.), s. 52-53)

P P P

Kim sabah çıkınca: “Euzû bikelimêtillahittemmetillati la yücevîzühünne birrun
ve la facîrun minşerri mahaleka ve beree ve zerre” derse ins ve cinnin
şerrinden muhafaza edilir, yılan, akrep gibi şeylere sokulsa bile o gün akşama
kadar zarar vermez. Akşamleyin bunu söylerse sabaha kadar hıfz ü eman-ı
ilahide kalır.         (Dualar ve Zikirler, s. 81)

MUS’AB B. UMEYR (R.A.)

Fahr-i âlem (s.a.v.) Efendimiz Mus’ab b. Umeyr (r.a.)’a ilk akabede bey’at
eden oniki zat ile ta’limi din ve Kur’an için Medine’ye göndermiştir.

Hicretten evvel Medine’de ilk Cuma namazını Mus’ab b. Umeyr (r.a.)
kıldırmıştır.

Uhud’da yirmibir yerinden yaralanmıştır. İbni Kemietü’l-leysî tarafından şehid
edilmiştir. Kırk yaşında veya daha ziyade idi.

Buhari’nin Abdurrahman b. Avf’ın oğlu İbrahim’den rivayetine göre, İbrahim
diyor ki: Babamın oruçlu bulunduğu bir gün önüne konulan iftar sofrasını şöyle
bırakıp bana dedi ki:

“Mus’ab b. Umeyr Uhud günü şehid edildi. Halbuki Mus’ab benden çok hayırlı
idi. Bu mübarek şehide kefen yerine bir kaftan sarılmış ki, başı örtülse
ayakları açılıyor, ayakları örtülse başı açılıyordu.”

“Yine Uhudda Hamza da şehid oldu. O da benden hayırlı idi. Onu da kefenleyecek
bir hırkadan başka bir şey bulunmadı. Bunlar zühdî bir hayat içinde Halk evine
gittikten sonra dünyanın bunca nimetleri karşısına sergiliyor. Ahiret için
kazandığımız hasenatımız ta’cil edilip de dünyada verilmiş olmasın?” deyip
müteessir olarak ağlamağa başladı. Hatta iftar yemeğini de terkeyledi.

Abdurrahman b. Avf ki aşare-i mübeşşereden bir zattı.

(Hz. M.Sâmî, Uhud Gazvesi, Sh: 67)

KOMUTANLAR ARASINDAKİ FARK

Bizanslılar’ın bir mevkii terki konusundaki barış teklifini Muaz bin Cebel
(r.a.) reddetmişti.

Bundan ümidini kesen Bizanslılar başkumandan Hz. Ebû Ubeyde (r.a.) ile
görüşmeye teşebbüs ettiler. Bizans murahhası Hz. Ebû Ubeyde (r.a.)’yi
başkumandan sıfatıyla büyük bir ihtişâm ve lüks içinde göreceğini tahmîn
ediyordu. İçeri girdiğinde onu yere oturmuş başkumandan değil; normal ve
sıradan bir er gibi okları muâyene ederken gördü. Bu hâli hayretle karşılayan
ve şaşıran Bizanslı, başkumandanın kim olduğunu sormak zorunda kaldı.
Kendisine Hz. Ebû Ubeyde (r.a.) gösterilince Bizanslı inanmadı. Bu sefer Hz.
Ubeyde (r.a.)’a: “Başkumandan olup olmadığını sordu.”

Hz. Ubeyde (r.a.):

“– Evet başkumandan benim.” dedi.

Bizanslı:

“Müslümanlar avdet etmeyi kabûl ederlerse adam başına ikişer altın
vereceklerini beyân etti. Hz. Ubeyde (r.a.) bunu kabûl etmedi ve ordusuna
taarruz emrini verdi. Sonuçta müslümanlar muzaffer oldular.”

(Hz. R.Mahmud  Sâmî (k.s.), Hz. Ömer’ül-Fârûk (r.a.), Sh:61)

Z Z Z

Dünya lezzetini ve eğlencesini terkedip de gençliğiyle beraber Allah’ın
taatına yönelen gence Allah (c.c.) 72 sıddık’ın ecrini verir ve ona şöyle
hitap eder. “Ey şehvetini terkederek gençliğini benim uğrumda feda eden genç!
Sen benim yanımda bazı meleklerim gibisin.”    (Dualar ve Zikirler, s. 18)

HZ. İBRAHİM (A.S.) VE O⁄LU

“Vaktaki İbrahim (a.s.)’in oğlu maîşet işlerinde kendisiyle beraber sa’y edip
pederine yardım eder oldu. İbrahim (a.s.) şefkatle oğluna rüyasını anlatmaya
başladı:

“– Ey oğulcuğum, ben rüyada görüyorum ki Allah Teâlâ’ya kurban için ben seni
kesiyorum. Sen şu rûya hakkında ne düşünürsün? Cenab-ı Allah (c.c.)’ın şu
ibtilâsına sabır eder misin, yoksa etmez misin?”         (Saffat S., Â: 102)

İbrahim (a.s.), oğlunu kurban etmekle memur olduğunu beyan edince oğlu:

“– Ey babacığım! Emrolunduğun şeyi yap. İnşâallah sen beni sabredici
kimselerden bulursun, dedi. Vabtaki baba-oğul her ikisi de ilah-i emre
inkiyadda ittifak ettiler. (Katade’ye göre İbrahim (a.s.) oğlunu, İsmail
(a.s.) de nefsini Allah (c.c.)’a teslim etti), İbrahim (a.s.) oğlunu sağ
tarafına yatırınca alnının bir tarafı yere dayandı. İşte o vakit her ikisi de
seâdet-i uzmaya erişdiler.”           (Saffaf S., Â: 102-103)

İbrahim (a.s.)’e kesmek istediği oğlu İsmail (a.s.) şöyle dedi:

“– Ey babacığım, seni hareketimle rahatsız etmemem için ipimi iyi bağla,
kanımdan üzerine sıçramaması, kanımı görüp annemin mahzun olmaması ve bu
sebeple ecrimin noksanlaşmaması için üzerimden elbisemi çıkar. Bana daha kolay
olması için de bıçağı boğazıma çabuk sür. Çünkü ölüm zordur. Anneme gittiğinde
benden ona çok selam söyle. Eğer münasip görür iseniz gömleğimi anneme verin
olabilir ki annem bununla teselli bulur.”  Bunun üzerine İbrahim (a.s.)
oğluna:

“– Sen Allah (c.c.)’ın emrini yerine getirmekde ne iyi yardımcısın evladım!”
(Hz. M.Sâmi, Hz. İbrahim (a.s.), Sh: 111.115)

ZALİMLERE MEYLETMEMEK

“Siz zâlimlere meyletmeyin ki size ateş yapışmasın. Halbuki Allah’tan gayri
sizin dostunuz yoktur. Binâenaleyh zâlimlere meylederseniz hiç bir kimse
tarafından yardım olunmazsınız.”

Hadîs-i Şerîf’te:

“Zulümden sakınınız. Çünkü o kalblerinizi harâb eder” buyurulmuştur, ki kalb
harâb olunca sâir âzâ da harâb olur.

Âyet-i celîle’de, zâlimlere yaklaşmak ve herhangi bir hususta onlara destek
olmak nehyolunmuştur. İki yüzlülükle onlara medhiyelerde bulunmak, sözlerine
ve amellerine rızâ göstermek, onlarla musâhebette, muâşerette bulunmayı arzu
etmek, onların fâni varlıklarından gözlerini çekememek, nâil oldukları denî
dünyalıklarından dolayı onlara gıbta etmek, onlara ta’zimle eğilmek,
kalemlerini açıp hokkalarını hazırlamak da olsa yardımcı olmak, kalem ve kâğıt
vermek, arkalarında yürümek, onların ziynetleriyle ziynetlenmek, hareketlerini
benimsemek, giyindikleri gibi giyinmek, onlara benzemeye çalışmak,
elbiselerini dikmek, başlarını tıraş etmek de zâlimlere destek olmak mefhumu
içine dahildir.

Resûlullah (s.a.v.)’ın şu hadîsini sık sık hatırla; bir kimse ona yaranmak
için ve onun elindekine tama’ından dolayı onun kapısına giderse aynen onun
hatalarına müşterek olur ve onunla berâber cehennem ateşine gider.”
(R.Mahmûd Sâmî (k.s), Yunus ve

          Hûd Sûreleri Tefsiri, S. 146)

İBRAHİM (A.S.)’İN O⁄LUNU

VE AİLESİNİ GÖRMEYE GELİŞİ

Hz. İbrahim (a.s.) zevcesi Hz. Sare’den, Hz. Hacer’le, oğlunu görmek için izin
aldı, o da Hz. Hacer’in evine inip kalmamak şartıyla izin verince Hz. İbrahim
(a.s.) Mekke’ye geldiği zaman Hz. Hacer vefat etmiş, İsmail (a.s.) da Umâre
isimli bir kadınla evlenmişti.

İbrahim (a.s.) İsmail (a.s.)’i evinde bulamadı. İsmail (a.s.)’in karısına:
“Sahibin nerede” diye sordu. Umare; “Buralarda yok! Avlanmaya gitti” dedi.
Umâre kaba, katı bir kadındı. İbrahim (a.s.) O’na:

“Evinde kozukluk var mı? Yiyecek, içecek var mı?” diye sordu.

Umâre: Yanımda ne bir şey, ne de bir kimsem var, dedi.

İbrahim (a.s.): “Geçim durumunuz nasıl” diye sordu.

Umâre: “Biz çok kötü durumdayız” diye şikâyetlendi.

İbrahim (a.s.): “Kocan gelince ona benden selam söyle! O, sana: Ben, senin
kapının eşiğine razı değilim! Kapının eşiğini değiştirsin! diyor de!” dedi.

Dönüp Şam’a gitti.

İsmail (a.s.) eve gelince babasının kokusunu aldı.

Hanımı da şöyle bir ihtiyar geldi, şöyle söyledi diye aralarında geçen
görüşmeyi anlattı. Hz. İsmail (a.s.) da Umâre’yi boşayıp, babasına yolladı.
(Peygamberler Tarihi: 196)

HZ. OSMAN’IN BİR HUTBESİNDEN

Ey insanlar Allah’a muhalefetten sakınınız. Çünkü Allah’a muhalefetten
sakınmak bir ganimettir. En akıllı insan kendisini hesaba çeken kendini iyi
idare eden ölümden sonrası için amel yapan ve kabrin karanlığı için Allah’ın
nurundan faydalanandır. Kul gözleri gördüğü halde Allah’ın kendisini âmâ
olarak haşretmesinden korksun. Hikmetten anlayışsız manalı bir söz bağırana
manen sağir olan zaten hakkı duyamaz.

Aziz ve celil olan Allah, size ahireti kazanmanız için dünyayı vermiştir.
Dünya fani ahiret ise bakidir. Fani olan dünya sizi şımartıp baki olan
ahiretten alıkoymasın. Dünya yok olup gidicidir. Sonunda huzura varılacak yer
Allah’ın huzurudur.

Allah korkusu, insanı onun gazabından koruyan bir kalkan ve rızasını kazanmaya
bir vesiledir. Hadiseler karşısında Allah’tan korkun, cemaate sarılın fırka
fırka ayrılmayın. Allah’ın size olan nimetini hatırlayın. Siz birbirinize
düşmandınız da Allah sizin kalplerinizi kaynaştırdı ve onun nimeti sayesinde
kardeş oldunuz.

HZ. OSMAN ’IN ANA İLKELERİ

Hz. Osman ilk hutbesinden sonra halk gelerek kendisine bey’at etmeye başladı.
Bey’at işi tamamlandıktan sonra Hz. Osman halka hitaben şu konuşmayı yaptı.

Bana bir vazife verildi, bende kabul ettim. Ben, benden öncekilerin, yolunda
gideceğim yeni bir şey ihdas edecek değilim. İcraatımda aziz ve celil olan
Allah’ın kitabı ve Resûlullah (s.a.v.)’ın sünnetinden sonra üç şeyi daha takip
edeceğim. Bunlardan biri üzerinde ittifak ettiğiniz ve takip ettiğiniz
konularda benden öncekilere ittiba ikincisi daha öncekiler tarafından ihdas
edilmeyen fakat sonrada ehl-i hayrın ortaya koyduğu yolu takip etmeli.
Üçüncüsü cezayı hak etmediğinizde size ceza vermemek.

Dünya göz alıcıdır. İnsanları kendisine çeker. İnsanların çoğu ona kendini
kaptırmıştır dünyaya meyledip ona güvenmeyiniz o güvenilir değildir. Bilmiş
olunuzki dünyayı terk etmeyeni dünya terk etmez. (Hz. Osman (r.a.))

BEDİR GAZÂSI

Cenâb-ı Hakk’ın murâdı, İslâm’ın şevketini ve dîni’ni i’lâ etmek olduğu
cihetle zaferin sebeplerini hazırladı ve Bedir Gazası’nda Ehl-i İslâm’ın
azlığına ve ehl-i küfrün çokluğuna rağmen şu hatır ve hayâle gelmeyen hârik
’ul-âde ilâhî yardımı ile zafer verdi.

` ` `

Kâfirler; ehl-i îman’ı muhârebeye başlamadan evvel az gördükleri halde harp
esnâsında kendilerinin üç misli gördükleri rivâyet olunmaktadır.

` ` `

Bedir Savaşı’nda müslüman askerlerin sayısı 313 kişi kadardı. Bunların 64’ü
Muhâcirîn’nden diğerleri Ensâr’dandı.

` ` `

Meydan muharebesinde müşrikler öldürülmüş, savaş başlamış ve muharebe
kızışmıştı...

O esnâda Resûl-i Ekrem (s.a.v.) çadırında:

“– Yâ Rabb! Peygamberlerine yardım edeceğin hakkındaki ahdini ve zafer va’dini
yerine getirmeni senden isterim. Allah’ım! Eğer mü’minlerin helâkini diliyor
isen bugünden sonra sana ibâdet eden bulunmayacaktır.” diye duâ’ya başladı.

Bu duâ esnâsında hafifçe uyku geldi ve hemen tebessümle uyanarak.

“– Müjde yâ Ebâ Bekir! İşte Melâike-i Kirâm ile Cebrâil (a.s.) imdâda geldi!”
diye buyurdu. Başta bu ümmetin Firavnı olan Ebû Cehil olmak üzere müşriklerin
ileri gelenleri öldürüldü.          (R.M.Sâmî (k.s.), Bedir Gazvesi, Sh: 19)

HAZRET-İ ÖMER (R.A.) DİYOR Kİ:

Bahsi uzatma, sözü dağıtma; cemâatimizin hâli ma’lûm! Biz bir kavmiz ki
çakmağı çakar isek ateş çıkarırız. Kuyuya iner isek kovayı kandıracak su
doldururuz. Vurur isek kanatırız, diker isek kapatırız!

“Sırrını ketm eden kendine hâkim olur.”

“İnsanların en akıllısı, insanların harekâtını en iyi takdîr edendir.”

“İş bir kere geri kalırsa hiçbir vakit ilerlemez.”

“Bir suâl soran adamın suâlinden onun seviyye-i akliyyesini anlarım.”

“Günah işlemekten vazgeçmek, tövbe ile uğraşmaktan daha kolaydır.”

“Bana hatâlarımı gösteren adamdan Allah (c.c.) râzı olsun.”

Bir vâize şunları söylemişti:

“Başkalarını islâh etmek için kendinizi islâh etmeniz icâb eder.”

Hazret-i Ömer (r.a.) kıyâmet hesabından pek korkardı.

Bir gün Ebû Mûsâ’el-Eş’arî (r.a.)’ye sordu:

– “Ey Ebû Mûsâ! Biz ki müslümanlığı kabul ettik, yerimizi yurdumuzu bırakarak
hicret ettik. Her yerde Peygamber (s.a.v.) Efendimiz’le berâber bulunduk.
Acabâ, kıyâmet gününde bir ecrü mükâfâta nâil olacak mıyız?”

Ebû Mûsâ (r.a.) şu cevâbı verdi:

– “Nasıl olmayacağız? Bilakis biz çok iyilikler ettik ve Cenâb-ı Hakk
(c.c.)’dan büyük ihsânlar bekliyoruz.”

Hazret-i Ömer (r.a.) de:

– “Nefsimi yed-i kudretinde tutan Zât-ı Kibriyâ (c.c.) nâmına kasem ederim ki
hesâptan kurtulmaktan başka bir şey istemiyorum.” dedi.  (Hz. Sâmî (k.s.), Hz.
Ömer (r.a.))

AHİRET AZÂBI MI DÜNYA SIKINTISI MI?

Hikâye olunur ki bir velî, Allah dostlarından bir dostu görmek ister. Ona
derler ki, filân kasabaya git, orada bir Allah dostu vardır. O kimse oraya
gider, zikrullah ile meşgul birini, yanında bir arslanla berâber bulur. O
kimse zikrullahdan bir an gaflet ettiği vakit arslan onun azâsından bir miktar
et parçası koparmaktadır. Yanına yaklaşır ve sorar:

Bu hâl nedir? O kimse cevâb verir:

– Dünyâda murâdım Allah’ı zikirden gâfil olmamaktır. Gaflete düştüğüm vakit
bana dünya köpeklerinden bir tanesi musallat olur. Benim buna mülâzemet
edişim, gafletlerimden dolayı âhirette Allah’ın bana âhiret köpeklerinden bir
tanesini musallat etmesinden korktuğumdandır.

Muhakkak ki dünya sıkıntısı, âhiret azabından çok daha ehvendir. Bu sebeple
kulun ibâdet tâatdan ve hiçbir an zikrullahdan gaflet etmemesi lâzımdır. Eğer
kendi kendine bundan âciz ise kendi dışındaki bir muharrikten, bir uyarıcıdan
yardım ister. Uyku fazla olursa nefsi tembelleşir. Sohbetin şartı da kendi
fevkindeki bir kimse ile yapılmasıdır.       (Hz. R.M.Sâmî (k.s.), Yûnus ve
Hûd Sûreleri Tef. Sh: 41-42)

H H H

“Şüphesiz ki Allah (Azze ve Celle) gündüzün günâh işleyenin tevbesini kabûl
etmek için, geceleyin elini açar. Geceleyin günâh işleyenin tevbesini kabûl
etmek için, gündüzün elini açar. (Bu) Tâ güneş battığı yerden doğuncaya kadar
(devam eder).”    (S.Müslim, C. II, Sh: 110)

“Münâfıkın misâli iki sürü arasında hayretle kalan koyun gibidir. Kimi o
sürüye gider, kimi bu sürüye!”

(S.Müslim, C: II, Sh: 175)

KUR’ÂN-I KERÎM’E HÜRMET-1

Her müslümanın, Kur’ân-ı Kerîm’i usulüne uygun olarak okuyabilmesi gereklidir.
Kur’ân’ın manasını duyarak anlıyarak düşünerek okumak okuyabilmek ise çok
güzeldir.

Kur’ân-ı Kerîm’i okumağa “Eüzü” ile Besmele-i Şerife” ile başlanır. Kur’ân ele
alınacağı zaman abdestli bulunulmalıdır. Bu esnada kıbleye yönelmeli, toplu
hürmetli bir vaziyet almalıdır. Abdestsiz olan bir kimse Kur’ân’ı eline
alamaz.

Kur’ân-ı Kerîm, temiz yerlerde avret mahalleri örtülü ve Kur’ân’ı dinleyecek
vaziyette bulunan kimselerin yanlarında açıkça okunabilir. Mülevves yerlerde
avret mahalleri açık olan veya başka işle meşgul olan kimselerin yanlarında
cehren okunamaz, mekruhtur.

Kur’ân’ı ta’zim için öpmek caizdir. Kur’ân ile, dini bir kitap ile kaşında
Kur’ân’dan birşey yazılı bir yüzük parmakta iken helâya girilemez. Kur’ân-ı
Kerîm okunmayacak hale gelince temiz bir bez içine koyup, ayak basılmayacak
temiz bir mahalle defnedilir. Tam üzerine toprak atılmaması için tahtalardan
bir tavan yapılmalıdır. Bu gibi mushafları yakmak câiz değildir. Sâir dini
kitaplar eskiyince hem defnedilebilir, hem de akar suya bırakılabilir, hem de
içlerindeki mukaddes isimler silindikten sonra yakılabilir. Bu gibi kitap
kağıtlarına bir şey sarmak, dine ilme karşı hiyanettir. Câiz değildir.

İçlerinde Allah (c.c.)’ın veya Resül-i Ekrem (s.a.v.)’in isimleri yazılı kağıt
parçalarına da bu isimler silinmeksizin bir şey sarılması mekruhtur.

KUR’ÂN-I KERÎM’E HÜRMET-2

Bu meyanda dini gazete ve dergilere bir şey sarmamak lâzımdır.

Kur’ân-ı Azim’e, din ve imana, Peygamberlerden herhangi birine bir sünnete bir
hadîs-i şerîfe, bir islâm mabedine-hâşâ- sövmek, ihanet etmek, alaya almak
küfürdür. Böyleleri hemen tevbe ve istiğfar etmelidir. İmânı ve nikahlarını da
tazelemeleri gerekir.

Hiç bir kimseye sövülmesi de caiz değildir. İnsanın ağzına sövülmesi büyük bir
günahtır. Tazir cezasını ve tevbeyi gerektirir. Bazı fukahaya göre bir
mü’minin ağzına sövülmesi küfürdür. İmanı ve nikahı yenilemeyi gerektirir.

Kur’ân-ı Kerîm’i veya herhangi bir din kitabını temiz olmayan bir yere atmak,
Kur’ân âyetlerini ve kelimelerini sihr (büyü) gibi bir maksatla temiz olmayan
şeyler ile yazmak ve yine bu maksatla tazime münafi sözler söylemek küfürdür.
Bu gibi şeylerden son derece kaçınılmalıdır.

Kur’ân-ı Kerîm; okunmak ve gereğiyle amel olunmak için indirilmiştir.
Mü’minler olarak yüce kitabımıza hürmette kusur etmeyelim. Âyet, âyet, süre,
süre, kelime kelime okuyup inceleyelim ve anlayalım. Onda ne buyuruluyorsa
öylece yaşama gayretinde olalım.  (B.İslâm İlmihali, Sh: 431)

F F F

HELAYA GİRERKEN OKUNACAK DUA:

“Allahümme inni eüzü bike minel hubsi velhabâis.”

(Dualar ve Zikirler, s. 98)

HASTA ZİYARETİNİN ADABI

Müslüman haklarından biri de hastalarını ziyaret etmektir. Hastayı ziyaret
eden az oturmalı, kendisine acıdığını hissettirmeli, hastaya sıhhat ve
afiyette dua etmeli ve mahrem yerlerine bakmamalıdır. İçeri girmek için
müsaade isteyeceği zaman, gelişi güzel kapının ortasına değil yan tarafa
durmalı, kapıyı nezaketle çalmalı, “Kapıda kim var?” diye sorulduğu zaman.
“Ben” dememeli, adını söylemeli, “Ey çocuk, ey hizmetçi” diye seslenmemeli
belki hamd ve tesbih ederek kendini duyurmalıdır. Bütün bunlar, ziyaretin
adabındandır. Bir hadis-i şerifte Resul-i Ekrem (s.a.v.):

“Hastayı ziyaretin tamamı, elini hastanın alnına koyarak veya elinden tutarak:
“Nasılsın?” diye sormaktır. Selamlaşmanın tamamı da musafahadır, buyurmuştur.
Bir başka hadis-i şerifde de şöyle buyurulmuştur:“Hastayı ziyaret eden, cennet
bahçelerine oturmuş gibidir. Hastanın yanından ayrıldığı zaman yetmiş bin
melek onun için akşama kadar mağfiret diler.” Yine Resul-i Ekrem (s.a.v.)
şöyle buyurmuştur:

“Kul hastalandığı zaman, Allahu Teâlâ iki melek gönderir ve:

– Bakın, kulum ziyaretçilere ne diyor? buyurur. Şayet kul hamdeder ve haline
rıza gösterirse bu sözünü Allah’a yükseltirler. Halbuki Allahu Teâlâ onlardan
daha iyi bilir. O zaman Allahu Teâlâ: “Kulu öldüreceksem onu Cennet’e koymak;
şayet şifa vereceksem eski etinden ve kılından daha iyisini ona vermek ve
günahlarını bağışlamak borcum olsun” buyurur.”

Hastanın şöyle demesi de müstehabdır:

“Çektiğim şu acıdan ve korktuklarımdan Allah’ın kudretine iltica eder; O’na
sığınırım.” Rivayete göre Resul-i Ekrem (s.a.v.) “Hasta hastalandıktan üç gün
sonra ziyaret edilir ve deveyi sağarken memesine süt gelmesini bekleyecek
kadar devam eder. (Yani ziyaret kısa olmalıdır?” buyurmuştur.

          (İhya, C: 2, Sh: 525-529)

HAYIRLI İŞLERE KOŞMAK

Resulûllah (s.a.v.) ile aramızda olan genel ahidlerden biri de şudur: Hayırlı
işlerde ve hayır işlemede ön sıralarda bulunacağız. Hayıra hızla varabilmek
için, herkesten önce hayır işlemeye başlayacağız ve insanlara örnek olacağız.
Mesela bir kulun halka avuç açtığını, fakat ona hiçbir kimsenin birşey
vermediğini gördüğümüzde, böyle bir durumda o fakire vereceğimiz sadakayı
gizli vermeyip, halkın gözü önünde vermeliyiz ki, diğerleri bu teşebbüsümüzü
görerek o fakire  yardım elini uzatsınlar.

Ve yine kendimizi gün doğmadan, geceden kalkmaya alıştırmalıyız. Çünkü her
gece gün doğmadan Hakk Teâlâ kullarına şöyle seslenir: “Kullarımdan birşey
isteyen var mı? İstediğini vereyim! Kullarımdan suç işleyip tövbe ve
istiğfarda bulunmak isteyen varmı... Ben onu mağfirete kavuşturayım! hasta
olan var mı? Afiyet vereyim!”

Bu ilahi tecellinin gerçekten böyle olduğuna ve (s.a.v.) Efendimiz’in gecenin
son üçte birinde kalkarak teheccüdde (gece vakti uyanık bulunmak ve ibadet
etmek) bulunduğuna dair hadis-i şerifler vardır. Nitekim Allah Teâlâ bu konuda
şöyle buyurmaktadır. (Meâlen): “(Ey Muhammed!) Şüphe yok ki, Rabbin senin ve
seninle birlikte olanların gecenin üçte ikisinden biraz eksik yarısı ve
(bazanda) üçte biri kadar ayakta durup (vaktinizi ibadetle) geçirdiğinizi
biliyor.” (Müzzemil 20)                         (İmam Şa’rânî-El’Uhûdül Kübra,
46-47)

H H H

MART

TESBİH NAMAZI KILMAK

Sallâllahu aleyhi ve sellem Efendimiz’in bizlere olan emir ve vasiyetlerinden
biri de; büyük fazileti olan tesbih namazını kılmamız hakkındadır. Bizim gibi
günahlarda boğulmuş ve sayısız günahlar işlemiş kimseler için bu ahide itina
göstermek vecibedir.

Tesbih namazı değişik şekillerde tarif edilmiştir. En sahih olan Ebu Dâvud,
İbn Mâce ve “sahih”inde İbn Hüzeyme’nin rivayet ettikleridir.

Hafız Munzirî der ki: “Hafız Ebu Bekir el-Acûrî, şeyhimiz Ebu Muhammed
Abdurrahman el-Mukrî ve yine şeyhimiz Hafız Ebu’l-Hasan el-Makdisî de tesbih
namazı hadisinin sahih olduğunu söylemişler. Ebu Dâvud şöyle der:“Tesbih
namazı hakkında bundan başka sahih hadis yoktur.”

Müslim ise: “Bu namaz hakkında, isnadı bundan daha hâsen bir hadis yoktur:
Allah’ın rızası üzerine olsun, İbn Abbas der ki: “Sallâllahu aleyhi ve sellem
Efendimiz Muttalib oğlu Hazreti Abbas’a “Ey amca! Bu söyleyeceklerimi yaptığın
takdirde ilkten ve sonradan işlemiş olduğun ve işleyeceğin, yeni ve eski,
büyük ve küçük ne yapmış isen, teammüden olsun olmasın, gizli veya aleni olsa
da, bütün  suçlarının Hak Teâlâ katında af edilmesi için sana on haslet
vereyim mi, veya bağışlayayım mı? Bunları yaptığın takdirde her şeyden temiz
olarak çıkarsın.”                             (İ.Şa’rânî, El-Uhû dül Kübrâ,
Sh: 142-143)

H H H

ZARURETSİZ DİLENCİLİ⁄İN HARAM OLDU⁄U VE

BUNA MECBUR OLAN FAKİRİN DİLENME ADABI:

Rasulü Ekrem (s.a.v.) Efendimiz: “At üzerinde de gelse dilenci için hak
vardır.” “Haşlanmış bir parça kemiği de olsa dilenciye verin.” buyurmuşlardır.

Dilencilik aslında haramdır. Ancak ya zaruret veya zarurete yakın hallerde
mübah olabilir. Yoksa zaruretsiz mutlak surette haramdır.

Dilencilik Allah’a olan şikayetini açıklamaktır. Yani Allahû Teâlâ’nın
kendisine in’amında kusur ettiğini ifade etmektedir. Bu, tam manasıyla
şikayetin kendisidir. Kölenin dilencilik etmesi efendisine karşı hakaret
olduğu gibi, insanların da dilenmesi Allah’a karşı çirkin bir hareket ve
ayaklanmadır.

Dilenci kendisini Allah’tan başkasına karşı küçük düşürür. Halbuki İslamiyette
müslümanın, kendisini Allah’tan başkasına karşı küçük düşürmesi yoktur, ancak
mevlasına karşı  kendisini küçük görebilir. Çünkü mevlasına karşı kendisini
zelil görmek, aslında kendisi için bir izzettir.

Dilencilikte çoğunlukla dilendiği adama eziyet vermek vardır. Çünkü bazı
hallerde adam gönül hoşluğu ile vermek istemez. Verse de unutarak veya
gösteriş olarak verir ki bu da alan için haram olur.  Şayet reddederse
cimrilerden olacağı korkusu ile bu da işine gelmez. Verse elindeki azalacak
vermese şerefine leke gelecek. Her iki surette de adam eziyet görecektir.
Zaruretsiz, bir müslümana eziyet haramdır.

Rasulû Ekrem (s.a.v.) Efendimiz:

“İnsanlardan dilenmek, fahiş günahlardandır. Fahiş günahlardan da bundan
başkası helal değildir.”

“Müstağni (zengin) olduğu halde dilencilik eden cehennem korlarını çoğaltmış
olur.”

“Dilenciliği yüzünde cerahet ve yaralar olur (dilenci kimsenin).”

“Geçinecek kadar malı olduğu halde dilenen kimse, kıyamet günü yüzünde hiç eti
olmadığı ve yüzünün kemikleri birbirine değecek ses çıkardıkları halde mahşer
yerine gelir.” buyurmuşlardır.

          (İhyâu Ulumi’d-din, C: 4, Sh: 387-388-389)

HZ. EBU BEKİR’İN İLİM VE DİNE HİZMETLERİ

Hz. Ebu Bekir’in en çok ehemmiyet verdiği meselelerden biri müslümanlığı bütün
kuvvet ve bütün canlılığıyle muhafaza idi. Onun için kendisi bid’atlarla
mücadele eder, herkesin sahih din üzere hareket etmesini, herkesin dini,
ciddiyetle tâlim ve tetebbu edenlerden öğrenmesini hedef tutardı.

Hz. Ebubekir, Kur’ân-ı azimüşşanı toplama hususunda ifa ettiği büyük
hizmetiyle bütün İslâm nesillerinin şükranını kazanmıştır.

Hz. Ebubekir, Müslümanlığı neşretmeyi dini bir fariza sayardı. Zamanında
Müslümanlık bütün Arabistan’ı kaplamış, İran ve Bizans hududu dahiline
girmişti. Hz. Ebu Bekir’in bütün valileri, kumandanları, memurları gittikleri
her yerde İslâm davetini tebliğ etmeyi birinci vazife bilirlerdi. Bu sayede
bir çok Arab kabileleri Müslümanlığı kabul etmiş, Halid bin Velid’in himmeti
ile Irak ve Şam hududundaki Araplar tevhid dairesine girmişler, bu sırada bir
çok Hristiyanlar kendiliklerinden Müslüman olmuşlardı.

(Büyük İslam Tarihi, C: 1, Sh: 293)

HAZRETİ EBU BEKİR’İN İSLÂMİYETİ KABULÜ VE NEŞRİ

Hz. Ebu Bekir, erkekler içinde Resul-i Ekrem’e ilk iman eden zattır. Bunda hiç
şüphe yoktur. Hz. Ebu Bekir’in İslâmiyeti neşir hususunda büyük himmeti
vardır. Hz. Ebu Bekir’in bu himmeti sayesinde çok mühim ve bilâhare İslâm
tarihinde fevkâlâde kıymet kazanmış olan şahsiyetler, Müslümanlığı kabul
etmişlerdi. Hz. Ebu Bekir, bir çok muhterem zevatı İslâmiyet dairesine sokmaya
muvaffak olduktan sonra evinin içinde vücuda getirdiği mescidde onlarla
birlikte ibadet eder, son derece rakik ve son derece müessir sesi ile onlara
Kur’an okur, Kur’an okudukça rikkatinden ağlar, ağlatır, herkesin dinî
zevkini, ruhanî zevkini coştururdu.

(Büyük İslam Tarihi, C: 1, Sh: 293)

MÜRŞİDİN LÜZÛMU

Manevî yolda mürşidin muâvenetine lüzum olmadığına kâil olan bazı kimseler
vardır ki, kişinin kendi başına sa’y-ü gayret göstermesiyle vuslatın mümkün
olacağı fikrindedirler. Halbuki vâsıtasız, istiânesiz vuslat mümkün olamaz.
Her halde  mürşidin muavenetine kat’i lüzum vardır.

Ayet-i Kerîmede Cenab-ı Hak: “İskender-i Zü’l-karneyn Hazretlerine “kavminden
bir kuvvetle yardım istemeyi” (Kehf a.s.) emir buyurmuştur. Bu duruma göre
bizim gibi günahkar kullar, muavenetten hiçbir suretle mustağni olamazlar.
Nitekim Maide Sûresinin 27. âyetinde: “Cenab-ı Hak, ehl-i şeriat ve ehl-i
takvanın ibadetini ve duasını kabul eder” buyrulmuştur.

Nefsi emmâreye hizmet eden kimse Huzûr-i Bari’de bulunurken Cenab-ı Hak’tan
mukafat talep edemez. Çünkü Cenab-ı Hakk’ı unutarak nefsi emmareye hizmet
etmiştir.

Bir insan altını sevdiği kadar Cenab-ı Hakkı sevse kâfidir. Kezalik altına
hizmet ettiğinin yarısı kadar Cenab-ı Hakka hizmet etse yine kafidir.

Hasta bir insan güzel yemeklerin lezzetini anlayamaz herhalde ağzının tadının
gelmesi sıhhatinin iadesine bağlıdır. Şu halde nefs-i emmâreye mağlûb olan
kimse hastadır. İbadetten bir lezzet alamaz. Hasta olan kalbin temizlenmesi
lazımdır.

          (R.Mahmud Sâmî (k.s.), Musâhabe: 6, Sh: 131-132)

G G G

Cuma gününde; yani Perşembe’yi Cuma’ya bağlayan gece iki rek’ât namaz kılıp
Fâtihâ’dan sonra 11 defa “Zilzal” Sûresini okuyan kimseyi Allah Teâlâ kabîr
azabından ve kıyamet korkularından emin kılar.     (Dualar ve Zikirler, Sh:
112)

ÖLÜM KORKUSU

Câfer b. Birkan, Meymûn b. Mihran’dan naklen anlatıyor:

Resûlullah (s.a.v.) birine öğüt veriyordu; şöyle buyurdular:

– “Beş şeyden önce beş şeyi ganimet bil:

a) İhtiyarlığından önce gençliğini,

b) Hastalığından önce sağlığını,

c) Meşguliyetten önce boş zamanını,

d) Fakirliğinden önce zenginliğini,

e) Ölümünden önce hayatını.”

Resûlullah (s.a.v.) bu beş şeyde birçok bilgiler toplamıştır. Hele,
ihtiyarlıktan önce  gençlik. Çünkü insan gençliğinde nice amelleri işlemeğe
güçlüdür.

Ebû Hamid Lekkaf’ın şöyle dediği anlatılır.

– Bir kimse ölümü çok anarsa, kendisine şu üç şey ikram edilir:

a) Tevbede aceleci olmak,

b) Doyumluluğa kanaat etmek,

c) Yaptığı ibadetlerden zevk almak.

Aynı şekilde bir kimse ölümü unutursa, üç musibetle karşılaşır.

a) Tevbeyi ertelemek,

b) Yeterince gelen rızka kanaat etmemek.

c) İbadette tembellik yapmak.

Hakim bir zat şöyle anlatır: Üç şey var ki, aklı başında kimselerin onları
unutmaması gerekir:

a) Dünyanın gelip geçici olduğunu ve çeşitli hallerini

b) Ölümü

c) Kaçış imkânı olmayan bazı âfetleri.

          (Tenbihü’l Gâfilîn, Sh: 23-26-28)

HAZRETİ EBU’D - DERDÂ

(radıyallahu anh)

Ebu’d-Derda Üveymir bin Âmir el-Hazreci -radıyallahu anh- Ensâr-ı Kiramdandır.
İslamdan evvel tâcir idi. Ve kendinin İslâmı, ehl-i beytinden sonra olmuştur.
Uhud’dan mâada meşahidde bulunmuştur.

Ebu’d-Derda -radıyallahu anh- Ashab-ı Güzin’in efâdılinden ve fukaha ve
hukemasından olup hakk-ı sâmilerinde:

“Üveymir bu ümmetin hâkimidir” ve her ümmetin bir hakimi vardır, ümmetimin
hakimi de Ebu’d-Derda Üveymirdir” sena-yı Nebevileri vaki olmuştur.

Şam’ın muhasarasında bulunmuşlar ve Şam’ın fethinde kadı olmuşlardır.

Hasb’el-beşeriyye mürtekibi olduğu bir günahtan dolayı nâsın kendisine sebb ü
ta’n eylediği bir kimseye tesadüf ettiğinde Ebu’d-Derda -radıyallahu anh-ı:

– Bu adam bir kuyuya düşmüş olsaydı siz onu çıkarmak istemeyecek mi idiniz?
buyurduğunda nâs da:

– Evet çıkarırdık demişler.

“– Öyle ise din kardeşinize sebb etmeyin, sizi bu günah musibetinden vâreste
kılan Cenâb-ı Allah’a hamd edin” buyurmuşlardır. Halkın:

– Sen buna buğzetmez misin? suallerine cevabta dahi:

– Ben onun ancak fiiline buğzederim, o fiili terk ettiğinde yine benim
biraderimdir, buyurmuşlardır.

          (R. Mahmûd Sâmî (k.s.), Ashâb-ı Kirâm/2, Sh:83-84)

F F F

NAMAZIN VACİBLERİ

1. Namazlarda Fatiha Sûresi’ni okumak vacibdir. Okumamakla namaz bozulmaz.
Çünkü İmam-ı Azam’a göre vacibin terkiyle namaz bozulmaz.

2. Zamm-ı sûre de okumak vacibtir. İmam-ı Azam (r.h.a)’a göre Fatiha Sûresi’ne
başka bir sûre veya üç âyeti kerime ilave etmek vacibtir.

3. Namazlarda farz olan kıraâtın, ilk iki rekâtta tayin edilmesi vacibtir.

4. Bir rekâtte secde gibi iki defa yapılan farzlarda tertibe riâyet etmek
vacibtir.

5. Tâdil-i erkân da vacibtir.

6. Farz olsun nafile olsun üç rekâtlı veya dört rekâtlı namazların, ilk iki
rekâtının sonunda oturmak vacibtir.

7. Namazların her ka’desinde teşehüdde bulunmak yani -Tahiyyatı- okumak
vacibtir.

8. Namazın sonunda selam vermek vacibtir.

9. Vitir namazında Kunut okumak vacibtir.

10. İki bayram namazlarının üçer, ziyade tekbirleri vacibtir. Cemaatle kılınan
namazlardan, akşam, yatsı, namazlarının ilk iki rekatında, sabah, cuma, bayram
ve teravih namazlarında aşikar olmak vacibtir. Sünnet diyenler de olmuştur.
(Müteka Tercümesi, C: 1, Sh: 126-129)

FİTNENİN, SIKINTILARIN VE

BELALARIN SEBEPLERİ

Ebu Nuaym şöyle rivayet etmiştir.

(Bir gün) Cebrail (a.s.), Peygamber (s.a.v.)’in yanına gelmiş de:

– “Biz Allah’ın kullarıyız ve (ahirette) ancak ona dönücüleriz”, mealindeki
âyeti okumuş. Peygamber (s.a.v.) de:

“Neden bu, “Biz, Allah’ın kullarıyız ve (ahirette) ancak ona dönücüleriyiz”
mealindeki ayeti okudun? (ve niçin böyle söyledin?” diye sormuş. Cebrail de:

“Sen(in ölümün)den sonra çok zaman geçmeden muhakkak ümmetin fitneye
düşeceklerdir, diye cevap vermiş. (Allah’ın Resûlü der ki): Bunun üzerine ben
de:

– Küfür fitnesi mi veya dalâlet ve sapıklık fitnesi midir? diye sordum.
Cebrail de:

– “Onların hepsi olacaktır” dedi Ben de:

– Onların içinde Allah’ın kitabı olduğu halde bu fitneler nereden olacaktır?
dedim. Cebrail de:

– “Onlar Allah’ın Kitabı ile fitnelendirileceklerdir. Bu fitnelendirme de
devlet ricali ve ilim adamları tarafından okunacaktır. Şöyle ki: (Zalim)
idareciler ilim adamlarının haklarına engel olacaklar, haklarına zulmedecekler
ve haklarını kendilerine vermeyecekler. Bu yüzden de ilim adamlarını
öldürecekler ve onlar da fitneye düşeceklerdir. Sonra ilim adamları(nın bir
kısmı) devlet adamlarının kötü arzularına uyacaklar da onları sapıklığa
sürecekler. Sonra (bir daha yakalarını) bırakmayacaklar dedi. Ben de:

– Ya Cebrail (o fitnelerden) salim kalacak olanlar nasıl salim olacaklar? diye
sordum. Cebrail de:

– (Onların arasından) çekilmek ve sabretmek süretiyle olur. (Yani) Eğer
emirler ve valiler kendilerine ait olan haklarını verirlerse alırlar,
vermezlerse onu(n arkasını) bırakırlar, diye cevap verdi” buyurmuştur. (Ölüm,
Kıyâmet, Âhiret, İmam Şa’rânî, Sh: 411)

MUHABBETULLAH SEVGİDE ORTAKLIK

KABUL ETMEZ

Ya’kub (a.s.), oğlu Yusuf (a.s.)’ın rüyâsında onbir yıldız ile ay ve güneşin
kendisine secde ettiğini söylemesi üzerine O’nun baba ve dedesine vâris
olacağını anlamıştı. Artık oğlu Yusuf (a.s.)’u her saatte bağrına basıyordu.
Böylece sabır da edemiyordu. Bu hareket bunu gören kardeşlerinin hasedini
uyandırdı. Diğer taraftan gayret-i İlahiyeye taalluk eylediğinden,
muhabbetullah (Allah sevgisi), muhabbetlerin sultanı ise başkasıyla ortaklık
kabul buyurmayacağından bu hal gayretullaha dokundu. Zira çocuğuna muhabbet
tuzağı, tuzakların en şiddetlisi idi.

Nitekim Hazret-i Nuh (a.s.) kafirlerin helakine dua etmişti. Nuh (a.s.): “Ey
Rabbim yeryüzünde kâfirlerden yurt tutan hiçbir kimse bırakma. Çünkü eğer sen
onları bırakırsan kullarını  yoldan çıkarırlar, kötüden, öz kâfirden başka da
evlâd doğurmazlar.” (Nuh Sûresi: 26-27) diye kavminin helâkine duâ etmiş,
kalben müteessir olmamıştı. Ta ki oğlu boğulacağında sabredemeyerek sayha ile
dedi ki: “Ya Rabbi, elbet oğlum benim âilemdendir.” (Hûd Sûresi: 45) Bunun
üzerine Allah (c.c.) buyurdu: “Ey Nûh! Senin oğlun Ken’an senin ehlindendir.
Zira o amel-i gayri sâlihtir. Ya’ni kötü amel sâhibidir.”(Hûd S. 46)
(Hz. R.M.Sâmî (k.s.), Hz.Yusuf (a.s.), s. 30-31)

HZ. EBUBEKİR (R.A.)

Furkân Sûresi’nin: “O çok esirgeyenin kulları ki onlar yeryüzünde vekâr ve
tevâzu ile yürürler.” mealindeki altmış üçüncü âyet-i Kerîmesi indikten sonra
Hz. Ebû Bekir (r.a.), hiç bir küçük canlıyı ezmemek için önüne bakarak
yürürdü. Bir gün yolda giderken bir karınca gördü. onu ezmemek isterken bir
kişi ile söze daldı ve unutarak üstüne bastı. Karıncanın öldüğünü görünce
üzülüp ne yapayım diye düşünceye daldı. O anda Allah karıncayı diriltti.
Karınca selâm verip, konuşmaya başladı.

- Ey Allah’ın Resûlü’nün Halifesi! Beni ezip üzüldüğün zaman Cenâb-ı Hakk bu üzüntünün sebebiyle beni diriltip konuşturdu, dedi.

Resûl-i Ekrem (s.a.v.) bunu duyunca:

- Ya Ebû Bekir, karınca dahi sana halîfe demektedir. sana düşman olanlar ve buğz edenler karıncadan daha aşağıdır, buyurdular.

(Şemseddin Ahmed Efendi, Dört Büyük Halife,  Sh: 87)

HZ. ÖMER (R.A.)

Bir gün Hz. Ömer (r.a.) bir yerde oturmuş mübârek hırka-i şeriflerini
yamıyorlardı. Arkası açık olduğundan güneşin harareti te’sir edip mübârek
kalbi bir miktar incindi. Güneşe dikkatle bakınca Hakk Teâlâ’nın emriyle
güneşin ziyası söndü.

Cebrâil (a.s.) Resûl-i Ekrem (s.a.v.)’e gelip:

- Ömer (r.a.)’e emir buyurun, güneşe şefkatle baksın. Yoksa güneş kıyâmete kadar böyle kalıp her tarafın karanlığı devam eder, dedi. Server-i Âlem (s.a.v.) Hz. Ömer (r.a.)’i yanına çağırıp:

- Ya Ömer! Hakk Teâlâ senin güneşe şefkatle bakmanı emrediyor. Yoksa güneş bu halde kıyâmete kadar kalacak buyurdu.

Hz. Ömer( r.a.) emre uyarak güneşe şefkatle baktı. Hakk Teâlâ’nın kudretiyle
güneş eski ışıklı halini aldı. Buradan Hz. Ö-mer’in büyüklüğü anlanmalıdır.
(Şemseddin Ahmed Efendi, Dört Büyük Halife,  Sh: 108-109)

CİBRİL (A.S.)’A ZORLUK VE YORGUNLUK

GELDİ⁄İ ANLAR

Peygamberimiz (s.a.v.) Efendimiz bir defasında Cibril-i Emin’e sual edip:

“– Gökten indiğin vakitlerde sana hiç zorluk ve yorgunluk geldi mi?” Cibril
(a.s.):

“– Evet, dört yerde” diyerek şunları izah etti:

Birincisi: İbrahim (a.s.) ateşe atıldığı zaman ben arşın altında idim. Cenab-ı
Hak (c.c.) bana kuluma yetiş buyurdu. Ben yetişip Ya İbrahim bir ihtiyacın var
mı? dedikte: Sana ihtiyacım yok dedi.

İkincisi: İbrahim (a.s.) bıçağı İsmail (a.s.)’in boğazına koyduğu vakit yine
arşın altında idim. Allah Teâlâ: Kuluma yetiş dedi. Ben bir göz açıp yumacak
kadar bir zamanda yetişip bıçağı ters çevirdim.

Üçüncüsü: Uhud günü küffar sana zarar verip azı dişini kırdıkları zaman Allah
Teâlâ: Kuluma yetiş kanı yere damlamasın. Eğer Habibimin bir damla kanı yere
düşerse azametim hakkı için yerden ne bir nebât, ne de bir ağaç bitiririm!
dedi. Ben de hemen iki elimle kanı tuttum sonra da onu havada kaybettim.

Dördüncüsü: Yusuf (a.s.) kuyuya atıldığı zaman Allah Teâlâ:Kuluma yetiş dedi.
Yusuf (a.s.) daha kuyunun dibine inmeden bir taş alıp onun üstüne oturttum.
(Hz. M.Sâmî (k.s.), Uhud Gazası, Sh: 26)

LÛT KAVMİNİN HELÂK EDİLİŞİ

Lût kavminin kötü tutum ve davranışları ve helâk edilişleri, Kur’ân-ı Kerîm’de
şöyle açıklanır.

“And olsun ki; konuklarına (bile) kötülük yapmayı kast etmişlerdi. Biz de,
gözlerini, silme kör ediverdik. İşte, azabımızı ve tehditlerimizin âkıbetini
tadınız)!” (dedik).

“Onları, ışrak vaktine girdikleri sırada, o(korkunç) sayha (çığlık), birden
yakalayıverdi. Hemen (şehirlerinin) üstünü, altına getirdik. Tepelerine de,
balçıktan pişirilmiş bir taş (yağmuru) yağdırdık.”

“Vaktâ ki, azab emrimiz geldi. (O, memleketin) üstünü, altına getirdik.
Tepelerine de, balçıktan pişirilmiş, istiflenmiş taşlar yağdırdık ki, onlar
Rabb’inin katında hep damgalanmışlardı. Onlar, zâlimlerden uzak değildir.”

“Allah, küfredenlere Nûh’un karısı ile Lût’un karısını misal olarak gösterdi.
Onlar kullarımızdan iki iyi kulun (nikâhı) altında idiler. Böyle iken, hâinlik
ettiler de (o iki zevc) onları Allâh’ın azabından hiçbir şeyle kurtaramadılar.

Onlara (o iki kadına):

“Ateşe girenlerle birlikte siz de giriniz” denildi.

“O (şehrin harâbeleri) gerçekten (herkesin görebileceği işlek) bir yol üstünde
(hâlâ) durucudur.”

“Bunda, iman edenler için muhakkak, bir ibret vardır.”

“And olsun ki; aklını, kullanacak bir kavim için, biz oradan apaçık bir nişane
bırakmışız.”

          (M.A.Köksal, Peygamberler Tarihi, s. 257)

FİR’AVN

“Biz de bugün seni cansız bir beden olarak kurtaracağız ki arkandan
geleceklere ibret olasın. Bununla beraber insanlardan birçoğu bizim
âyetlerimizden son derece gafildirler.”   (Yûnus Sûresi, Âyet: 92)

Âyet-i celilede beyân olduğu vechile Fir’avn’in bedeni dışarıya çıkarılmıştır.
Bedeninden maksat, ruhdan hâli cesed-i mülevvesidir ve sûretinde bir
değişiklik ârız olmaksızın herkesin onun Fir’avn olduğunu tanıyabileceği bir
sûretde denizden çıkarılmasıdır, ki Fir’avn’in ulûhiyyetini itikad edenlerin
şüpheleri zail olsun, çünkü Fir’avn’un hâşâ ulûhiyyetini itikad edenler eğer
Fir’avn’un lâşesini görmeseler, “askeri garkolmuş ise de kendisi garkolmadı,
zîrâ ilâhdır ve berhayatdır, bir tarafdan çıkar gelir” zannında
bulunacaklardı. İşte bu itikad-ı bâtılı tamamen izâle etmek için Cenâb-ı Hakk
(c.c.) Firavn’in lâşesini herkese göstermiştir ki, hakîkat meydana çıksın ve
dîn-i hak zahir olsun, zâlimlerin akıbetlerinin helâk olduğunu herkes bilsin,
zulümden çekinsinler ve âbidler de kemâl-i neşât ile ibadetlerine devâm imkânı
bulsunlar.

Şu halde Fir’avn’un laşesini denizden çıkarmamakta Allah (c.c.)’ın kulları
için bir çok menfaatler olduğundan Cenâb-ı Hakk (c.c.), Fir’avn gibi bir zalim
ve gaddarın lâşesini denizden çıkardığını beyân buyuruyor. Gerçi deniz her
lâşeyi yüzüne atarsa da gazab-ı ilâhî eseri olarak Firavn’un askeri denizin
içinde kalmış ve hiç bir tanesi dışarı çıkmamıştır.        (Hz. M.Sâmî (k.s.),
Yunus ve Hud Sûreleri)

HACER-İ ESVED

Kureyş tarafından Kâbe’nin inşasında Hacer-i Esved’in yerine konması hususunda
kabile reisleri arasında çıkan ihtilâfın kanlı bir husûmete müncer olması
muhakkak idi. İşte o ihtilâfı Resûlullah halletmiştir. Şöyle ki:

Kâbe’nin inşasında her kabile kendilerine düşen kısmı yaptırıyordu. Ka’be’nin
duvarı yükselip de Hacer-i Esved’i yerine koymak sırası gelince Kureyş’den her
kabile Hacer-i Esved’i yerine koymak şerefini kendileri kazanmak istiyorlardı.
Bu suretle kabileler arasında şiddetli münakaşalar zuhûr etti.

Hele Abd’üd-dâr oğulları çok ileri gittiler. Bir çanak dolusu kan getirdiler.
Ellerini bu kana bulaştırıp:

– Kanımız dökülmedikçe kimse bize tekaddüm edemez! diye yemîn ettiler. Bu
cihetle buna “Vak’atü’d-dem” denildi. Bu husumet hali dört-beş gün devâm etti.
Nihayet Kureyş’in en yaşlısı olan Ebû Ümeyye bin Muğire, Kureyş’in ileri
gelenlerini Mescid’de topladı. Orada ihtilâf-ı hall için şu teklifde bulundu:

–”Muayyen bir vakitde Mescid’in Safâ kapısından her kim evvel girerse onu
hakem tayin edelim.” Bu teklifi kabul ettiler.

İşte o sırada li-hikmetillâhi  Teâlâ husn-i  tesâdüf olarak Resul-i Ekrem
-sallâllâhü teâla aleyhi ve sellem-  Efendimiz kapıdan içeri girmekle orada
toplananlar hep bir ağızdan:

– İşte Muhammed’ül Emin girdi. Hepimiz hükmüne râzıyız demişlerdi.

Rasûl-i Ekrem -sallâllâhü aleyhi ve sellem- hazretleri küçük yaşdan beri kavm
u aşireti içerisinde beşeri hırslardan beri, bütün ahlâki faziletleri câmi’
olduğu için kavm u kabilesi tarafından “El-Emin” ünvanı mefharetiyle izâfe
edilmiştir. (Fakat nübüvvetle ba’solunduktan sonra küffar-ı Kureyş Mu’cizat-
Nebeviyye’yi inkara cür’et ettiler.)

Resûlullah -sallâllâhü aleyhi ve sellem- Efendimiz kabl’el-İslâm, daha
nübüvvetle de ba’s olunamamıştı.

Hacer-i Esved’in yerine konulması için hakem tayin edilince bir ridâ istemiş,
Hacer-i Esved’i bunun içine koyarak kabîle reislerinin müştereken tutarak
mahalline kadar götürmelerini emir buyurmuş ve mahall-i mahsûsuna gelince
mübarek eliyle Hacer-i Esved’i alıp yerine koymuşlar. Herkes de memnun olmuş,
bu suretle de ihtilaf halledilmiştir.

          (Tecrid-i Sarih Tercemesi, 9/42)

          (R.Mahmud Sami (k.s.), İbrahim (a.s.), S. 132-133)

BEDİR’DE MÜ’MİN - MÜŞRİK KARŞI KARŞIYA

Hz. Ebû Bekir (r.a.)’in henüz İslâmiyeti kabûl etmeyen oğlu ilerlediği zamân
babası, kılıcını çekmiş oğluna karşı yürümüştü. Oğluyla mukâtele etmek üzere
ruhsat istediyse de:

Resûl-i Ekrem (s.a.v.) Efendimiz:

– “Yâ Ebû Bekir! Bilmez misin ki sen benim görür gözüm, işitir kulağım
menzilesindesin!” buyurarak ruhsat vermedi ve yanından ayırmadı.

Oğlu Abdurrahman (r.a.) ise bilâhare şeref-i İslâm ile müşerref olup süvâri
fırka kumandanlığında bulunarak ordu-yu İslâm’da büyük hizmetler görmüştür.

İşte din kuvveti ve aşkı böyle bahâdır olan bir evlâda karşı yürümekten geri
bırakmamıştı.

Hz. Ömer (r.a.) de dayısını öldürmek mecbûriyetinde kalmıştı. Hz. Ebû Ubeyde
Bin Cerrâh (r.a.) da, karşısında kendisini öldürmeğe azm eden babasını
öldürmek zarûretinde kalmıştı.                        (Hz. R.M.Sâmî, (k.s.),
Bedir Gazvesi, s. 45)

GÜNAHLARDAN SAKINMAK

“Ey mü’minler! Şol fitneden sakının ki, o fitne yalnız sizden zulmedenlere
isâbet ile iktifâ etmez. Belki umûmunuza birden isâbet eder. Ve şunu bilin ki
ALLAH (c.c.)’ın azâbı şiddetlidir.” (Enfâl, 25)

Fahr-i Râzî ve Nisâbûri’nin beyânları veçhile, bu âyette;Vacib Teâlâ zarûri ve
umûmî olan günâhlardan sakınmakla emretti ki, insanlar yekdiğerine mazarrat
verecek cürümde bulunmasınlar. Çünkü zinâ ve livâta gibi günâhlar, tâûn ve
vebâ gibi umûmî belâya sebep olacağı gibi, ölçek ve terâzide noksan vermek ve
ihtikâr etmek de kaht u galâya sebep olur. Hakk’dan sukût ve emr-i bil’ma’rûf
ve nehy-i an’il-münkerde müdâhene eylemek, âsînin isyânına rızâyı ve
bid’atlerin zuhûru kelime-i İslâmiyyenin dağılmasını ve sözlerin bir araya
gelmesini ve emr-i cihâdda tekâsül de, küffârın galebesini îcab edeceğinden,
bu gibi umûmî belâya sebep olacak günâhlardan her mü’minin ihtirâz etmesi
lâzım olduğunu Vacib Teâlâ (ve tekaddes Hazretleri) tavsiye (emir)
buyurmuştur.           (Hz. R.M.Sâmî, (k.s.), Bedir Gazvesi, s. 127)

PEYGAMBER (S.A.V.) EFENDİMİZİN

ŞEMÂL-İ ŞERİFELERİ (I)

Resûlullah (s.a.v.) Hazretleri, hilkaten ve ahlaken beni Adem’in en mükemmeli
idi. Bütün peygamberler aslında azaları tam, yüzleri güzel ve mükemmel olup
Peygamberimiz (s.a.v.) bunların da en güzeli ve en mükemmeli idiler.

Resûl-i Ekrem (s.a.v.)’in boyları, azâları, ve endâmları birbirine gayet
mütenasipti. Uzuna yakın orta boylu idiler. Fakat halk arasında
-mehabetlerinden- herkesten uzun görünürlerdi. Alınları açık ve geniş, kaşları
hilâl biçiminde ve birbirine yakın fakat çatık değildi.

Gözleri kara, kiprikleri siyah ve uzundu. Terledikleri zaman terleri mübarek
yüzlerinden inci daneleri gibi dökülür ve misk gibi kokardı. Çekme burunlu ve
az değirmi çehreli, söbüce yüzlü olup boyunları uzunca idi. Dişleri inci
daneleri gibi düzgün ve parlaktı. Söz söylediklerinden ön dişleri parlardı.

Omuzlarının arası geniş, omuzları, pazuları, ve baldırları kalın, bilekleri ve
kolları uzunca, elleri ve parmakları kalınca idi. Göğüsleri geniş olup;
karınları ile göğüsleri aynı hizada idi. Şişman değillerdi. Ayakları düz taban
olmayıp çukurca idi. İri kemikli, iri gövdeli, güçlü kuvvetli ve sık etli
idiler. İki omuzları arasında peygamberlik mührü vardı ki bu mühür, bir
güvercin yumurtası büyüklüğünde olup kırmızı ve yumru şekilde idi.

Tenleri yumuşak olup tenlerinin rengi ne fazla beyaz ve ne de esmerdi. Gül
gibi kırmızıya meyyâl, parlak bir renkti.

          (Devamı Yarın)

(Dünden Devam)

PEYGAMBER (S.A.V.) EFENDİMİZİN

ŞEMÂL-İ ŞERİFELERİ (II)

Saçları kıvırcık olmadığı gibi dümdüz halde değildi. Sakalları gürdü.
Saçlarını uzattıkları zaman kulak memelerini geçtiği olurdu. Sakallarının bir
tutamdan fazlasını uzatmazlar, keserlerdi.

Rihletleri anında saç ve sakalları henüz ağarmaya başlamıştı. Başlarında
biraz, sakallarında ise sayılabilecek kadar az beyazlık vardı.

Cisimleri nafiz, kokuları lâtif idi. Koku sürsün sürmesin tenleri ve terleri
çok güzel kokardı. Bir kimse O (s.a.v.)’nunla musafaha etse o gün O
(s.a.v.)’nun güzel kokusunu devamlı hissederdi.

Doğumları anında göbekleri kesik ve sünnetli olarak dünyaya teşrif etmişlerdi.

Duyuları son derece kuvvetli olup uzak mesafelerden işitir ve görürlerdi.

Resul-i Ekrem (s.a.v.)’in sîmâsındaki mehabet, bütün Ashâb-ı Kirâm (r.a.) ve O
(s.a.v.)’nu gören diğer insanlar üzerinde derin bir tesir icrâ ederdi.

O (s.a.v.), insanların en güzeli ve en çok nûrlu olan: idi. O (s.a.v.)’nu
anlatanlar “ayın ondördü gibi güzeldi” diyorlar.

Ashâb-ı Kirâm’dan Sâbır (r.a.): “Heybetli ve bulutsuz bir gecede bir kere
Peygamber (s.a.v.)’in, bir kere de ayın yüzüne baktım, Resûlullah (s.a.v.)’ın
yüzü daha câzipti” diyor.                                (Mişkât,
Sıfatü’n-Nebî) (1)

Yine Ashab-ı Kirâm’dan Berrâ (r.a.):

– “Peygamberimizin yüzü en sevimli ve en güzel yüzdü” diye anlatıyor.
(Müslîm, Sıfatü’n-Nebî) (2)

(Peygamber Efendimizin Yüce Ahlakı)

HZ. ÖMER (R.A.)’İN KERAMETİ

Sâriye (r.a.) bir orduda İranlılarla savaşa tutuşmuştu. İranlılar İslâm
ordusunu ihâta etmek üzere idiler.

İşte o zaman Hz. Ömer (r.a.) Medîne-i Münevvere’de hutbe okurken Cenâb-ı Hakk
(c.c.) ordunun hâlini O’na keşf ettirdi. Esnâ-yı hutbede:

– “Yâ Sâriye! Dağa, Dağa!” diye nidâ etti ki; Onun sesini Sâriye (r.a.) ve
Rüfekâsı işitip arka taraflarındaki dağa istinâd etmişler ve düşmân yalnız bir
yüzden gelerek bozulmuş ve Ehl-i İslâm gâlib ve muzaffer olmuştur.

Hz. Ömer (r.a.)’in “Dağa, Dağa!” demesi üzerine cemâatın taaccübünü mu’cîb
olmakla Ashâb-ı Kirâm’dan bazıları, Ali (r.a.)’ye gelip:

– Emirül Mü’minin hutbe esnasında münasebetsiz olarak ya Sariye dağa, dağa
demesi ne ola dediklerinde Hz. Ali (r.a.):

– “Emîr’ül Mü’minin (r.a.) mânâsız söz söylemez. Bir aslı olmak gerektir. Bu
günü belleyiniz, bakalım ne zuhûr eyler.” demişti.

Sâriye (r.a.) tarafından fetih-nâme ile gelen müjdeciden istîzân olundukta; o
gün meydân-ı harbde iken Hz. Ömer (r.a.)’in sesini işittiklerini ve geri
çekilerek dağ’a istinâd ettiklerini ve bu vechîle muzaffer olduklarını beyân
etmiştir.                             (Hz. M.Sâmî (k.s.), Hz. Ömer (r.a.) s.
138)

Z Z Z

GÖK GÜRLEYİNCE OKUNACAK DUÂ:

Şimşek ve gök gürültüleri işittiği zaman Peygamberimiz (s.a.v.): “Allahümme la
tektülnâ bigazabike ve la tühlikna bî azabike ve afinâ kablezelike” derlerdi.

(Dualar ve Zikirler, s. 156)

ALLAH’IN İLİM SIFATI

Cenab-ı Allah’ın ilmi yerlerin dibinden göklerin zirvesine kadar cereyan eden
her şeyi kuşatmıştır. Yerde ve gökte zerre kadarı dahi O’nun ilminden hariç ve
uzak kalamaz. Hatta Allah, kara karıncanın karanlık gecede kara taşın
üzerindekini bilir, zerrenin hava içindeki uçuşunu idrak eder. O, açık-kapalı,
her şeyi bilendir. Hatırdan geçenlere muttali olur. O, daima bu sıfatta
mevsuftur. O’nun bilmesi zatında, yeni hasıl olan ve değişen bir ilimle
değildir. Onun bütün olup, olacağı bilmesi ezelî ve ebedi ilmindendir. Bunun
içindir ki insan belli şeyleri bilir, diğer şeyleri bilemez kısacası
insanoğlunun bilme yeteneği sınırlıdır ve hem de çok sınırlıdır. Allah’ın ilmi
sıfatı bütün kainatı kuşatmıştır. Bütün gönüllülerden geçenlerden, yerde,
gökte ne varsa hepsinden haberi vardır. İşte insanda Allah’ın herşeyi
bildiğini bilip hayatını kontrol edip çirkin ve günah şeylerden sakınması
lazımdır.  (İmam-ı Gazâlî, Kırk Hadis)

Z Z Z

EZAN DUÂSI:

Kim ezanı işittiği zaman; “Allahümme rabbe hezihidda’ve tittemmeti vessalatil
kaimeti êti muhammeden elvesilete vel fazîlete vebashü makamen mahmuden ellezi
ve addehu” derse; kıyamet gününde şefaatim ona layık olur.

(R.Mahmud Sâmî (k.s.), Dualar ve Zikirler, s. 104)

Z Z Z

CAMİYE GİRERKEN VE ÇIKARKEN OKUNACAK DUÂ:

Sizden biriniz mescide girdiği vakit, peygambere salat ve selam etsin ve:
“Allahümmeftah aleyye ebvabe rahmetike” desin. Çıkarken de;peygambere salat
selam etsin ve; “Allahümme sımni mîneşşeytani” desin.           (Dualar ve
Zikirler, s. 107)

HZ. PEYGAMBERDEN HZ. OSMAN’A SÖZLER

– Ey Osman, Allah Teâlâ sana hilafet hilatını giydirecek. Eğer münafıklar onu
senden çıkarmak isterlerse sen onu çıkarma. Yani kendi kendini azletme. Taki
bana mülaki oluncaya kadar.

– Ey Osman, Benden sonra sana hilafet verilecektir.  Münafıklar seni o
makamdan hal etmek isteyecekler. Zinhar sen o zaman haline rıza gösterme ve o
gün oruç tut. İftarı benim yanımda edeceksin.

– Ey Osman Cenab-ı Hak Ruhbaniyet gibi ağır teklifleri bizlerden ref ederek
bütün batıllardan yüz çeviren ve kolay olan dini bahş etti. Minâ’dan Arafat’a
kadar her tepenin üzerinde tekbir emretti. Eğer sen bizim gibi Hacca niyet
etmişsen biz tehlil, tekbir, tevhit her ne zikir yapıyorsak sen de onu yap.

– Ey Osman! Muhakkak Cenab Hak beni Ruhbaniyet gibi ağır tekliflerle
göndermedi. Muhakkak Cenab-ı Hak indinde en hayırlı din batıllardan uzak
tevhid istikamet üzere olan ve kolaylıkla emreden dindir.

(R.Mahmud Sâmî (k.s.), Hz. Osman ve Ali (r.anhüm) s. 78-79)

H H H

ERKEN KALKMAK İÇİN OKUNACAK DUÂ:

Her kim gece yatarken; “Bismillahirrahmanirrahîm, la te’huzühü sinetün vela
nevmün, allahümme sehhir aynî venevvir kalbî vedfa’ annî kes retennevmi ve
gılzetel gafleti” okuyup erken uyanmak niyetiyle yatarsa, bîîznillahi teâlâ
dilediği saatte uyanır.

Uyandığı zaman hemen kalkıp, abdest alır ve ibadetine başlar. Uykusu olmayan
ve uyumamaktan dolayı muzdarip olan kimse abdestli olarak yatağa yatarken:
“Allahümme garetinnücumü vehede etil uyûnü ve entel hayyül kayyümüllezî la
te’huzühû sinetûn velanevmün ya hayyü ya kayyümü ihdi leyli ve enin ayneyye”
deyip muavvizeteyn sûrelerini  (Felak ve Nâs) okuyup yatmalıdır.
(Dualar ve Zikirler, s. 93-94)

HUŞÛ - TEVÂZU

Yüce Allâh (c.c.): “Namazlarını hûşu’ için de kılan mü’minler kurtuluşa
ermişlerdir.” buyurmuştur. Abdullah b. Mes’ud (r.a.), Resûlullah (s.a.v.)’dan
şu hadisi rivayet etmiştir: “Kalbinde zerre kadar kibir bulunan kimse cennete
girmiyecektir. Kalbinde zerre kadar iman bulunan kimse cehenneme
girmeyecektir.” Adamın biri sordu: Ya Resûlullah (s.a.v.), şüphesiz ki insan
elbisesinin güzel olmasını ister (bu kibir midir?) dedi. Bunun üzerine
Resûlullah (s.a.v.): “Hayır! Şüphesiz ki Allah (c.c.) güzeldir, güzelliği
sever, kibir hak olan bir şeyi reddetmek ve halkı hor ve  hakir görmektir”
buyurmuştur.

Huşû’ Hakk’a boyun eğmek; tevâzu’ Hakk’a teslim olmak Hakk’ın hükmüne
itirazdan vaçgeçmektir, Sehl b. Abdullah: “Kalbi huşu’ içinde olana şeytan
yaklaşmaz” demiştir.

Rivayet olunur ki, Resûlullah (s.a.v.) namaz esnasında sakalı ile oynayan
birini görmüş ve: “Bu zatın kalbi huşû’ içinde bulunsaydı organları da huşû’
içinde olurdu” buyurmuştur. Derler ki: Namazda huşû’un şartı sağda kim vardır,
solda kim vardır, bilmemektir. Şöyle de denilebilir: Huşû’ Hakk Sübhanehu ve
Teâlâ’nın huzurunda edebe riayet şartıyla sirren (ruhen) boyun eğmektir.

Derler ki: Bir kimse kendisine karşı mütevazi olmazsa, başkasına karşı hiç
mütevazi olmaz.

Mücahid (r.a.) der ki: “Allah Teâlâ Nuh kavmini tufanda boğunca bütün dağlar
semaya doğru baş kaldırmışlar, sadece Cudi Dağı baş eğmiş ve tevâzu
göstermişti. Onun için Allah Teâlâ bu dağı Nuh (a.s.)’un gemisinin karargâhı
kılmıştı.”

          (Kuşeyri Risalesi, Sh: 239)

ALİM VE İLİM

Süfyan Sevrî (r.a.) diyor ki: “Bilgiyi gereğini yaşamak için tahsil ediniz.
İnsanların pek çoğu bu hususta yanılmıştır. Onlar amelsiz ilimle
kurtulacaklarını sandılar. İlmiyle amel etmeyenlerin azab göreceğine dair âyet
ve hadisler nerede? Niçin bunları nazar-ı itibara almıyorlar?”

Zünnûn Mısrî (r.a.) diyor ki: “Biz öyle adamlara yetiştik ki, onların ilimleri
arttıkça, dünyaya minnetsizlikleri de artardı. Şimdiler ise ilimde ilerledikçe
dünya arzuları da artıyor; giyim, yiyim, mesken, evlenme, binit vasıtası,
hizmetçisi gibi dünyalıklarını da o nisbette fazlalaştırıyorlar.”

Süfyan bin Uyeyne (r.a.) de şöyle derdi: “Gecenin tamamını uyku ile geçiren,
gündüzleri oruçlu olmayan, haram ve şüpheli şeylerden gıdalanan bir Kur’an
hâmili, onunla âmil olabilir mi?”

Abdurrâhman bin Kasım (r.a.) diyor ki: “İmam Malik hazretlerinin tam yirmi
sene hizmetinde bulundum. Bu müddetin (18) senesini edeb, (2) senesini de ilim
öğrenmekle geçirdim. Keşke hepsini edeb öğrenmekle geçirseydim.”

İmam Ahmed bin Hanbel (r.a.) ilim tahsilinde olanların geceyi tamamen uyku ile
geçirdiğini gördü mü ona ilim öğretmekten vazgeçerdi. Bir gün Ebû Isme, hadis
okumak için ona gelmişti. O gece İmam’ın evinde, misafir idi. İmam onun için
abdest suyu getirip bir kenara koydu. Şafak sökmeden önce Ebû Isme’nin odasına
geldi ve gördü ki o uyuyor. Suya baktı olduğu gibi duruyor. Onu uyandırdı ve
dedi ki:

– Buraya geliş sebebinizi söyler misiniz? Ebu Isme:

– “Sizden hadis okumak için geldim, yâ İmam.” dedi. Bunun üzerine İmam:

– “Gece teheccüd namazı kılmadığın halde nasıl hadis okuyacaksın? Bu halinle
sen, nereden gelmişsen oraya dönersin.” karşılığında bulunmuştur.

          (İslam Büyüklerinin Örnek Ahlakı,  İ.Şa’rânî, Sh:40-44)

HASTALIK

Vücudun herhangi bir organının normal vaziyetinden çıkmasına ve mizacın
bozulmasına hastalık denir. Her hastalığın bu başlangıcı, ilerlemesi,
gerilemesi ve sona ermesi vardır. Hastalık kişinin günahlarına keffârettir,
gelecek için bir ders ve bir öğüttür. Hastalık sabretmek suretiyle yüksek
derecelere ulaşmaya bir vesiledir. Hastalık yeryüzünde yüce Allâh’ın bir
kırbacıdır. Dilediği kimseleri bununla terbiye eder. Nitekim Peygamber
Aleyhis-Selâm: “Hastalık, yeryüzünde Allâh’ın kırbacıdır, dilediği kullarını
bununla terbiye eder.” buyurmuştur. Hastalık, insanı tevbe etmesi, rabbine
karşı sadâkatı, günahlarının affı ve derecesinin yükselmesi için en kuvvetli
bir sebeptir. Peygamber Aleyhis-Selâm: “Dünyada kişinin çekmiş olduğu
musîbetler, hastalıklar, üzüntü ve kederler -işlenen kötülüklere karşı- bir
cezadır.” buyurmuştur.

Hz. Ali (r.a.) demiştir ki: “Sizlere Allâh’ın kitabından en yüce âyeti haber
vereyim mi? Bu bize Peygamber Aleyhis-Selâm şöyle anlattı:“Sizlere isâbet eden
bir musîbet, kendi ellerinizin kazandığı (günahlar) yüzündendir. O, yine de
bir çoğunu bağışlar.” (Şûrâ: 30) “Ey Ali! Bu ayeti sizlere biraz açıklayayım
mı? buyurdu ve şöyle devam etti: “Dünyada sizlere isabet eden (başınıza gelen)
hastalık, musîbet ve belâlar, işlemiş olduğunuz kötülükler sebebiyledir...”

Hâris-i Muhâsibi (r.a.) şöyle demiştir: “Hastalık günahkar kimseler için ceza
günahlardan tevbe edenler için bir temizlik; temizler için ise derecelerinin
yükselmesidir.” Ümmül Alâ (r.a.) demiştir ki: “Ben hasta idim. Peygamber
Aleyhis-Selâm hasta hatırı sormak için yanıma geldi de: “Ey Emmül-Alâ!
Müjdelenip sevin, şüphesiz ki yüce Allâh ateşin, -altın ve gümüşün pasını
giderdiği gibi- hasta kimsenin günahlarını da (hastalık sebebiyle) giderir”
buyurdu.” Yine Peygamber Aleyhis-Selâm bir başka hadiste de şöyle buyurmuştur:
“Şüphesiz ki mümin kimseye bir hastalık isâbet edip, sonra Yüce Allah o
kimseye sıhhat ve âfiyet verirse, o hastalık geçmiş günahlarından bazılarına
keffâret ve gelecek için dahi bir ders (öğüt olur). Münâfık kimse de
hastalanıp sonra âfiyet bulursa, sâhibinin bağlayıp sonra salıverdiği deve
gibidir. Niçin bağlandığını ve niçin salıverildiğini bilmez.”        (Tıbbi
Nebevî-1, Sh: 319)

PEYGAMBERİMİZİN DO⁄DU⁄U GECEDE

VUKU’ BULAN BİR HADİSE

Hz. Aişe’den rivayet olunduğuna göre: Mekke’de ticaretle uğraşan bir yahudi
vardı.

Peygamberimizin doğduğu gece, bu yahudi Kureyşilerin meclislerinde birinde
bulunuyordu.

Yahudi, “Bu gece sizlerden birisinin çocuğu doğdu mu?” diye sordu.

“Bilmiyoruz” dediler.

Yahudi “Vallahi sizin bu kabahatinizden iğrendim! Bakınız ey Kureyş cemaati1
Size söylüyorum: hatırınızda tutunuz!

Bu gece, bu ümmetin âhir zaman peygamberi Ahmed doğdu!

Eğer yanlışım varsa Filistin’in kudsiyetini inkâr etmiş olayım.

Evet! O’nun iki küreği arasında kırmızımtırak, üzerinde tüyler bulunan bir ben
var” dedi.

Toplantıda bulunanlar, Yahudi’nin sözünden hayrete düştüler ve dağıldılar.

Her birisi, evlerine döndüklerinde bunu ev halklarına anlattılar. Bazılarına
ev halkları tarafından, “Bu gece Abdulmuttalib’in oğlu Abdullah’ın bir oğlu
doğdu. Adını da Muhammed koydular” denildi. Ertesi günü, Yahudi’nin menziline
gidip “bahsettiğin çocuğun bizde doğduğunu öğrendin mi?”  dediler.

Yahudî “Onun doğumu, benim size verdiğim haberden sonra mıdır, yoksa, önce
midir?” diye sordu.

“Öncedir ve ismi de Ahmet’dir! dediler.

Yahudî “Beni ona götürünüz!” dedi.

Yahudi ile birlikte kalkıp, Hz. Amine’nin evine gittiler, içeri girdiler.
Peygamberimizi yahudinin yanına çıkardılar. Yahudi peygamberimizin arkasında
beni görünce, üzerine fenalık, baygınlık geldi. Sonra ayıldı.

“Yazıklar olsun sana! Ne oldun?” dediler.

Yahudî “Artık, İsrailoğullarından peygamberlik gitti! Ellerinden kitapta
çıktı.

Yahudî bilginlerinin kıymeti ve itibarları kalmadı artık.

Bu, onların öldürülecekleri hakkında verilmiş bir hükümdür.

Ey Kureyş cemaati! Ferahlandınız, sevindiniz mi?

Vallahi, size, haberi, doğudan batıya kadar ulaşacak bir satvet, bir hamle
atılım verilecektir!” dedi.          (İslam Tarihi, M.Asım Köksal, C: 2, Sh:
8-9)

NAMAZ

Hz. Osman (r.a.)’ın azâtlı kölesi Hars şöyle anlattı:

– Bir gün Osman (r.a.) oturuyordu. Biz de yanında oturduk.

Müezzin geldi. Osman (r.a.) ondan su istedi. Abdest aldı sonra şöyle dedi:

– Resûlullah (s.a.v.)’ın benim aldığım şekilde abdest aldığını gördüm. Şöyle
buyurduğunu da işittim:

– “Bir kimse, benim aldığım şekilde abdest alırsa, sonra da kalkar, öğle
namazını kılarsa, sabah namazı ile öğle namazı arasındaki günahlarını Allah
bağışlar.

İkindi namazını kılarsa, ikindi ile öğle namazı arasındaki günahlarını Allah
bağışlar.

Akşam namazını kılarsa, ikindi ile akşam namazı arasındaki günahlarını Allah
bağışlar.

Yatsı namazını kılarsa, akşamla yatsı arasındaki günahlarını Allah bağışlar.

İhtimal ki, bundan sonra o kimse uyur. Gecesini de öyle geçirir.

Sonra sabah namazına kalkar; abdestini alır, namazını kılarsa, bu aradaki
günahları bağışlanır.

İşte bunlar kötülükleri gideren iyiliklerdir.”

Namaz bir ölçüdür. Bir kimse ölçüsünü tam yaparsa onun ecri, bol bol verilir.

Hasan (r.a.) Resûlullah (s.a.v.) Efendimizin şöyle buyurduğunu anlattı:

– “Size insanların en kötü hırsızını bildireyim mi”

– Bildir yâ Resûlullah! Kimdir o? dediler.

Şöyle buyurdu:

– “Namazından çalandır.”

– Nasıl çalar? dediler.

Şöyle devam etti:

– “Rükûunu tamamlamaz, secdelerini tamamlamaz.”

          (Tenbihü’l Gâfilîn)

HAZRET-İ CA’FER BİN EBİ TÂLİB

(Radıyallahu anh)

Resûl-i Ekrem -sallallahu aleyhi ve sellem- Efendimiz Ca’fer bin Ebi Tâlib
hakkında:

– Ca’fer hılkaten ve ahlâken bana en fazla benzeyendir. fakat sen ey Abdullah
babana daha fazla benzersin buyurmuştur. Yine:

– “Ümmetimin en semâhetlisi ve cana yakını Ca’fer’dir”, buyurmuştur. Yine:

– Cafer bin Ebi Talib’i iki kanadıyla berâber meleklerle birlikte cennetde
uçarken gördüm.

– Bu gece cennete girmiştim. Oraya nazar ettiğimde gördüm ki Ca’fer meleklerle
birlikte uçuyor. Hamza da bir köşkde yaslanmış oturuyor.

Hadîs-i Şerîf’te buyrulmuştur.

“Allah indinde şehid’in yedi hasleti vardır:

1- Kanının ilk aktığı ân mağfiret olunur ve cennetteki yerini görür.

2- Ona iman elbisesi giydirilir.

3- Evvela iki ve sonra yetmiş huri ile tezvic edilir.

4- Kabir azabından kurtarılır.

5- Başına vekar tacı konulur ki, onun bir yâkutu dünya ve mâfihâdan
kıymetlidir.

6- Zürriyetinden yetmiş erkeğe ve yetmiş kadına şefâat e-der.
(R. Mahmûd Sâmî, Ashâb-ı Kiram/2, Sh: 157-159-160)

HÜKÜM ALLAH (C.C.)’INDIR

İnanan kişi, Allah Teâlâ’nın dilediğini yaptığını ve yapacağını bilmesi
gerekir. Hüküm O’nundur. Kimse O’na hükmedemez, istediğine karar veren O’dur,
yapacağında mesul olmaz, ama insanlar işlediklerinden sorguya çekilirler.

Şunu iyi bil ki bir zamanlar “saîd” kimse bedbaht, “bedbaht” da bahtiyar
olabilir. Böyle olmasaydı itatkâra tâati, asiye de günahı zarar vermezdi,
kâfirler de küfürlerine rağmen Rableri katında mazur sayılırlardı. Bizim bu
söylediklerimizin doğruluğuna Allah Teâlâ’nın şu âyetleri delildir. Şöyle
buyuruyor:

“Allah ne dilerse (onu yapar. Bazısını) mahveder, (vücuda getirmez, bâzısını
da) vücuda getirir. Ana kitap O’nun  nezdindedir.” (Er Ra’d Sûresi, A.: 39)
Diğer bir ayetle de şöyle buyuruyor:

“Allah hükmeder, O’nun hükmü ardına düş(üp de red ed)ebilecek de yoktur. O,
hesabı pek çabuk görendir.” (Er-Ra’d Suresi A.: 41) Başka bir âyet meâli:

“O’nun emri, bir şeyi dilediği zaman ona ancak “ol” demesinden ibarettir. O da
oluverir.” (Yâsin Suresi: 82)

Peygamber (s.a.v.) buyuruyor:

“(Öyle) adam vardır ki kendisiyle Cennet arasında bir karışlık mesafe varken
kötü bir iş yaptırılır da ömrü şekavetle mühürlenir. Öyle adam da vardır ki
kendisiyle ateş arasında yalnız bir karış mesafe kalmışken hayır ve amel-i
sâlihe muvaffak kılınır da ömrü saadetle sona erdirilir.”

Rivâyete göre Hz. Ömer radıyallahu anh dâima şöyle dua edermiş:

“İlâhi, ya Rabbi, eğer ismimi bahtsızlar (eşkiya) divanına yazdınsa onu, ey
Rabbim fazlınla bahtiyarlar siciline kaydır!” Abdullah b. Mes’ud (r.a.)’un da
böyle dua ettiği mervîdir.

Bil ki Allah iyi harekette bulunanların ecrini zayi etmez. Nitekim bir âyette
meâlen şöyle buyuruluyor:

“Kim iyi amel (ve hareket) de bulunuyorsa (bu), kendi lehine, kim de kötülük
ederse bu da kendi aleyhinedir. (Yoksa) Rabbin kullarına (zerrece) zulümkâr
değildir.” (Fussılet: 46)    (Sevad’ül-Azam, Sh: 40)

ON GÜNLERİN FAZÎLETİ

Zilhicce ayının 1-10 günleridir. Resûlulah (s.a.v.) Efendimiz bu günler
hakkında şöyle buyurmuşlardır:

– “Bu günlerde tuttuğum orucun her günü, yüz köle azâd etmeye, yüz deve
kurbânına, Allah (c.c.) yolunda cihâd için binilen yüz ata bedeldir.

Arefe gününün orucu ise, iki bin köle azâd etmeye, iki bin deve kurbân kesmeye
ve üzerine binip Allah (c.c.) yolunda cihâda gidilen iki bin ata bedeldir.

Bu oruç, iki sene evvelinin ve iki sene sonrasının orucuna bedeldir.”

Resûlullah (s.a.v.) Efendimiz yine şöyle buyurmuşlardır:

– “Allah-ü Teâlâ günlerden dördünü seçti. Aylardan dördünü seçti. Kadınlardan
dördünü seçti.

Dört kimse var ki, Cennet’e koşarlar. Dört kimse de var ki Cennet onlar için
koşar.

Allah (c.c.)’ın seçtiği dört gün şunlardır:

1- Cum’a günü.

2- Arefe günü.

3- Kurbân günü.

4- Ramazan Bayrâmı günü.

Allah (c.c.)’ın sevdiği dört ay şunlardır:

Receb, Zilkâde, Zilhicce, Muharrem.

Allah’ın seçip üstün kıldığı dört kadın şunlardır:

İmrân’ın kızı Meryem, Hatice bint-i Hüveylid, Âsiye bint-i Mühâzim
(Fir’avun’un hanımı ve Cennet ehlinin hanımefendisi) Fâtıma bint-i Muhammed
(s.a.v.).

          (Tenbih’ül Gâfilîn)

ZİLHİCCE AYINDA YAPILAN İBÂDETLER

İnsanın Allah (c.c.)’a daha çok yaklaşabilmesi ve iyi bir kul olabilmesi için
ibâdetin önemi büyüktür. Peygamberimiz (s.a.v.) şöyle buyurmuşlardır:

“Zilhicce’nin ilk on gününde yapılan ibadetler, diğer aylarda yapılan iyi
amellerden, Allah (c.c.) nezdinde daha hayırlıdır.” Bunun üzerine:

“– Yâ Resûlallah (s.a.v.)! Allah (c.c.) yolundaki cihâd Zilhicce’de yapılan
ibâdetten daha sevgili değil midir?” Dediler.

O (s.a.v.):

– “Evet o da sevgilidir. Yalnız malını, nefsini tehlikeye koyarak cihâda çıkıp
da dönmeyen, (şehid olan) kimsenin cihâdı bundan sevgilidir,” buyurdu.
(Buhârî)

Zilhicce ayında ve bilhassa ilk on gününde ibâdet ve taatı çoğaltmalıyız.
İbâdetlerimizin başında nâfile namaz ve oruç gelir. Bu on günü oruçlu
geçirmeye çalışmalıdır. Kurbân bayrâmı da bu aydadır. Bu ay, aynı zamanda
mübârek bir ibâdet olan, Hacc’ın ifâ edildiği bir Hacc ayıdır. Arefe gününü de
oruçlu geçirmeye gayret etmeliyiz.

Ebû Katâde (r.a.) Peygamberimiz (s.a.v.) Efendimiz’den:“Resûlullah (s.a.v.)
Efendimiz’e Ârefe gününde tutulan orucun faziletinden soruldu: “Geçmiş bir
senenin ve gelecek senenin günahlarına keffâret olur” buyurduğunu rivâyet
etmiştir. (Müslim)

İbn Abbas (r.a.): – “Bana dünyadan üç şey sevdirildi:Mahlûkâttan uzlet, Allah
(c.c.) ile ünsiyet, Allah (c.c.)’a tevbekâr olmak.”

HAC

Rûkunleri: Arafat’ta bir müddet durmak ve Kâbe-i muazzamayı tavâf-ı ziyarette
bulunmaktır.

Farziyyetinin şartları: (Bir kimseye haccın farz olabilmesi için gerekli
şartlar):

1- Müslüman olmalıdır, gayr-ı müslimler hac ile mükellef değildirler,

2- Bâliğ olmalıdır.

3- Âkil olmalıdır.

4- Hür olmalıdır,

5- Haccın farziyetine vakıf olmalıdır. Gayr-ı müslim bir ülkede müslüman olan
kimse için geçerlidir. İslâm ülkesinde böyle bir mazeret geçerli değildir.

6- Hac vazifesini meşekkatsiz  bir surette gidip ifa edebilmeye kâfi bir vakit
bulunmalıdır.

7- Hicaza gidip gelinceye kadar kendisinin ve ailesi efradının mutat veçhile
nafakaları bulunmalıdır.

8- Kendi haline münasip nakil vasıtası ve yolda yapacağı masraflara mukabil
parası bulunmalıdır.                      (İslam İlmihali Sh: 371)

P P P

“Kim Cuma namazından sonra konuşmadan ve kalkmadan İhlâs Sûresini, Felâk
Sûresini ve Nâs Sûresini yedişer defa okursa, Allah Teâlâ onu gelecek Cuma’ya
kadar zarar verici şeylerden muhafaza buyurur.”                      (Dualar
ve Zikirler, S. 114)

HACCIN EDASININ ŞARTLARI

Bir kimseye haccın edası (yerine getirilmesi) farz olmak için beş şart vardır:

1- Vücut sihhatte bulunmalıdır.

2- Haccın edası hissi manidardan hâli bulunmalıdır. (Bir kimse mahpus veya
cevren memnu bulundukça hacla mükelelf olmaz).

3- Yolda emniyet bulunmalıdır.

4- Hac için en az onsekiz saatlik bir yolculukta bulunacak kadının yanında
kocası veya müebbeden mahremi olan bir erkek bulunmalıdır. Böyle bir
refakatçısı bulunmayan kadına farz olmaz.

5- Hacca gidecek kadın, kocasından boşanmış veya kocası ölmüş ise iddeti
bitmiş olmalıdır.

Bir hac vazifesinin sahih bir surette yerine getirilmiş olması için dört şart
vardır:

1- İslâm: Müslüman olmak,

2- Mekan-ı mahsus: Arafat’ta durmak. Kâ’beyi tavaf etmek.

3- Vakti mahsus: Arafe gününün zeval vaktinden kurban bayramının tulu-i
fecrine kadar devam eden müddettir.

4- Hac niyetiyle ihram: Haccı veya umreyi veya her ikisini eda için mübah olan
şeylerden bazılarını nefsine muvakkaten haram kılmak.          (İslâm
İlmihali, Sh: 250)

“Kim Allah (c.c.) için haccederse refes (incitici söz) ve de fıska sapmazsa
(memleketine) anasından doğduğu günde olduğu gibi tertemiz ve günahsız olarak
döner.”                             (Buharî)

NİSAN

HACC’IN FARZI

          Hacc’ın farzı üç kısımdır.

1-       İhrama Girmek: İhrama girerken Hacc’a niyet ederek telbiyede bulunmak
veya niyet yerine geçecek Mekke’de kesilmek üzere yanında nişanlı, nişansız
kurban bulundurmak.

2-       Arafat’da Durmak: Urâne vadisinden başka Arafat’ın her tarafı vakfe
yeridir. Zira Peygamber (s.a.v.) orada şeytanı görüp o yerden sakınmak için
orada durmayı menetmiştir.

3-       Ziyaret Tavafıdır: İhrama girmek şarttır. Arafat’da durmak ile
ziyaret tavafı rüknüdür. Bu üçden biri kaçırılırsa Hacc olmaz. Gelecek seneye
kazâsı lazımdır.

HACC’IN VACİPLERİ

          Hacc’ın vacipleri yirmi kısımdır.

1-       Safâ ile Merve arasında sa’yetmektir.

2-       Müzdelife’de vakfe durmak, Mina’da taş yığınlarına ufacık taşlar
atmaktır.

3-       Sa’yi yürüyerek yapmak.

4-       İhramlıyken tıraş olmaktır.

5-       Sader tavafında bulunmak. Bu, Mekkeli olmayan, yani dışardan Hacc’a
gelip âfâki adını alan hacılara mahsusdur ki bir dönüş, vedâ tavâfından
ibârettir.

6-       Arafat’da gündüzleyin duran kimsenin, durmasını Güneş batıncaya kadar
uzatmasıdır. Ama Güneş battıktan sonra, durana uzatmak vâcib değildir.

7-       Dışardan Hacc’a gelenler ihramlarına Mikat’da, Mekke’liler ise ya
Harem’de veyâ Hıll’de girerler.

8-       Ziyaret tavafının dördü farz, üçü vacibtir.

9-       Büyük ve küçük abdestsizlikten pisliklerden temiz olmak.

10-Elbisenin temiz olması.                    (Devamı Yarın)

11-      Avret mahallinin örtülü bulunmasıdır.

12-      Tavâfın Hâtim’in ardında yapılmasıdır.

13-      Tavafa sağdan başlamaktır. Yani Kâ-be-i Muazzamayı sol tarafına
getirmektir.

14-      Safâ ile Merve arasındaki şavtların çoğunda yürümektir.

15-      Ziyaret tavafının bayram günlerinde yapılmasıdır.

16-      Farz veya nafile tavaftan sonra iki rek’at namaz kılmaktır.

17-      Bugünün atılacak taşını, yarına bırakmamaktır.

18-      Tıraş olmaktır.

19-      Tıraşı bayram günlerinde ve Harem-i Şerif’te olmaktır.

20-      Arafât’dan inerken imama uymaktır.

HACC’IN SÜNNETLERİ

          (Hacc’ın Sünetleri 10 kısımdır)

1-       Dışardan gelen hacılar için İfrad Hacc’ı olsun, Temettu Hacc’ı olsun,
Kırân Hacc’ı olsun kudum tavafı yapmaktır.

2-       Tavafa Hacer-i Esved’den başlamaktır.

3-       İmamın üç yerde hutbe okumasıdır.

4-       Mekke’den Arafat’a terviye günü çıkmaktır.

5-       Arefe gecesi Mina’da yatmaktır.

6-       Mina’dan Arafat’a Güneş doğduktan sonra gitmektir.

7-       Arafat’dan dönüşte Müzdelife’de yatmaktır.

8-       Müzdelife’de fecir doğduktan sonra vakfeye durmaktır.

9-       Arafat’da yıkanmaktır.

10-      Mina’dan Mekke’ye gelirken “Ebtah”a inmektir.

(Mültekâ Tercümesi, Ahmed Davudoğlu, C: 1)

HACCIN FAZİLETİ

Abdullah b. Abbas (r.a.)’ın şöyle dediği anlatılır:

– Resûlullah ile Mina’da bulunuyorduk. Yemen’den bir heyet, Resûlullaha geldi
ve şöyle dedi:

– Analar ve babalar sana feda olsun, bize haccın faziletini anlat.

Resûlullah (s.a.v.) Efendimiz onların bu isteğine:

– “Olur” diyerek devam buyurdu:

– “Kim olursa olsun, hac ve umre niyeti ile evinden çıktığı vakit, adımlarını
kaldırıp indirdiğinde ağaç yaprakları nasıl dökülürse, onun günâhları da
öylece dökülür.

Medine’ye geldiğinde, selâm vererek benimle musafaha ettiğinde melekler de
selâm verip onunla musafaha ederler.

Zülhuleyfe’ye gelip yıkandığında, Allahu Teâlâ onu, günâhlarından temizler.
İki yeni elbise giydiği vakit, Allahu Teâlâ onun iyiliklerini yeniler.

“Lebbeyk, Allahümme Lebbeyk” (Emrine geldim, Allah’ım emrine geldim) dediği
zaman Rabbi:

“Lebbeyk ve sadeyk, sözünü duyuyorum, sana bakıyorum” cümlesi ile karşılık
verir.

Mekke’ye girip tavaf ettiği, Safa ile Merve arasında sa’y ettiği zaman, Allahu
Teâlâ ona çok hayır ulaştırır. Arafat’ta vakfeye durdukları, seslerini
yükselttikleri zaman, Allahu Teâlâ yedi semânın meleklerine, onları överek
gösterir. Şöyle buyurur:

– Meleklerim, semalarımda sakin duranlar, kullarımı görmüyor musunuz? Uzak
yerlerden saçları dağınık, toz toprak içinde bana gelmişler. Mallarını
harcamışlar, bedenleri yorulmuş. İzzetime, celalime yemin olsun:Onların
kötülerini de iyilerinden dolayı bağışlayacağım. Analarından doğdukları günkü
gibi günahlarını bağışlayacağım.

Şeytan taşladıkları, başlarını tıraş ettikleri, Kâbe’yi ziyaret ettikleri
zaman, Arş’ın içinden şöyle bir nida gelir:

– Bağışlanmış olarak dönünüz, iyilikler işlemeye bakınız.

                     (Ebul-Leys Semerkandî, Tenbihü’l Gâfilîn)

HACCIN HİKMETİ

Hak Teâlâ Hazretlerinin kullarını hacc’a davetle emir buyurmalarındaki başlıca
hikmet:

Mü’minlerin dünyevî ve uhrevî menfaatları, afv u mağfiretleri, birbirleriyle
ülfet ve ünsiyyetleri, orada mevcut olan mübarek mahalleri ziyâret ile feyz ve
bereketinden müstefid olmaları, tevhîd yolunda birliklerini temin etmeleri;
Kâbe-i Muazzama’ya teveccüh ve ziyaretde de şarkdan ve garbdan gelen
mü’minlerin cümlesinin farksız olduklarını görmeleri, ind-i ilâhîde zengin ve
fakir hepsinin müsavî mertebede bulunduklarını anlayıp etraf-ı âleminde ehl-i
İslâm’ın halini bilmeleridir.

Allah’ın, hayvanattan rızık olarak verdiği kurbanları üzerine malûm günlerde
Allah’ın ismini zikrederek kessinler ki hayvanlar İsmu’llah ile tathîr ve
tezkiye olunsun. İsmu’llâh ile kurban edilen hayvanların etlerinden yemek
sizin için mübahdır. Binaenaleyh kendiniz yediğiniz gibi çokça fakir olanlara
da yedirin ki, bu suretle it’am-ı taam cihetinden Cenab-ı Allah’a takarrub
edesiniz. Hacda hem malî, hemde bedenî ibadet vardır. Oruç ve namazda yalnız
bedenî ibadet vardır. Zekâtda ise yalnız malî ibadet vardır.

Haccın farz olmasında iki hikmet beyân olunmuştur.

1- Dini menfaatlere hazır olmakdır.

2- Muayyen günde Cenab-ı Allah’ı zikretmekdir.

(İbrahim (A.S.), R.Mahmud Sâmi (k.s.))

HACC BİR GANİMETTİR

Hacc, şartlarına haiz olan, her müslüman için pek mukaddes bir farizâdır.
Hacc, bedenî ve malî bir ibadettir. Hacc ibadeti, hem bedence olan sıhhat ve
selametin, hem de malî varlığın bir şükran vazifesi demektir.

Hacc, İslâm’ın senelik “nedve”sidir. İslâm âleminin doğusundan ve batısından
nezih bir heyecan ile akın edip gelen onbinlerce dindaşın böyle mübarek bir
mekânda toplanmaları, aralarındaki din birliğini, din kardeşliğini, din
sevgisini canlandırmaları ve dertleşerek, birbirinin halinden haberdar olarak,
fikir alış-verişinde bulunmaları taktiri şayan büyük bir harekettir.

Hacc, bir ganimettir. Bundan her müslüman istifade etmeye çalışmalıdır. Hacc
bir nasib işidir. Nasîbi olan gidebilir. Haccın fikrî, içtimâî ve sıhhî
faydaları pek çoktur. Haccını şuurlu bir şekilde, eda eden bir müslüman, bu
sayede bir hayli bilgiler elde eder. Sonra bu bilgilerle kendi muhitini
aydınlatır.

Haccın farz oluşundaki hikmet pek büyüktür. Hacc ibâdeti sayesinde, bütün
müslümanlar birbirlerinden haberdar olurlar. Birbirlerinin dertlerini ve
sevinçlerini paylaşırlar. Hacc ibadeti, müslümanların daha çok
şuurlanmalarına, dinlerine daha azimle sarılmalarına vesile olur. O mübarek
yerlerin insana tesiri bir başkadır. Bir kerre giden bir daha gitmek ister.
Orası onu çeker. Çünkü, haccın zevkine doyum olmaz. Hacca tekrar tekrar
gidenler kınanamaz. Zira Îmam-ı Âzam (k.s.) Hz.’de ellibeş kerre hacca
gitmiştir.

Haccını eda eden bir mü’min anasından doğmuş gibi temizlenir. Öldükten sonra
dirilmiş gibi olur. Haccın tadını, tadmayanlar bilemez. Haccın feyiz ve
bereketi çok değişiktir. Oranın kıymetini giden bilir.

Hacc, müslümanlığın intişarına ve yükselmesine müteveccihtir. Müslümanların
maddî ve manevî sahalarda gelişmesini, olgunlaşmasını temin eder. Bu cihetle,
bir müslüman eğer hiç hacca gitmediyse, gitmeğe çalışmalı, gitmemek için sudan
sebepler uydurmamalıdır. İnsan istediği bir şeyi nasıl planlayıp alabiliyorsa
hacca niyetlenen de er ya da geç hacca gitmeğe muvaffak olur. Oraya önce
niyetle gidilir. Nice parası olanlar gidemiyorlar. Fakat yeterli parası
olmadığı halde gidenlere şahit oluyoruz.             (B.İslâm İlmihali,
Ö.N.Bilmen)

KURBAN NASIL KESİLMELİ

Kurbanlık hayvana eziyet etmemeli, zahmet verilmemelidir. Kesilecek yere rıfk
ile götürülmelidir. Kıbleye karşı yatırılmalı ve bıçak da keskin olmalıdır.
“Bismillâhi Allahû Ekber” denir ve kesilir. Besmele kasten terkedilirse
hayvanın eti yenilmez. Kurbanı sahibi kesmelidir. Elinden gelmezse emredip
(vekâleten) başkasına kestirmelidir. Kendisi de başında bulunmalıdır. Okunması
gereken Âyet-i Kerîme okunmalıdır.

KURBAN ETİ

Kurban etini sahibi yiyebilir. Fakir olmayan kimselere yedirebilir. Efdal olan
kurban etini üçe bölmek, bir parçasını evine, bir parçasını yakınlarına,
komşularına vs.’ye, bir parçasını da fakirlere vermektir. Eğer nüfusu
kalabalık ise, kurban sahibi, kurbanın tamamını evinde alıkoyabilir.

Kurbanın sütünü, derisini, etini satıp parasını almak, veyahut demirbaş
olmayan bir şeyle değiştirmek mekruhtur. Yapılırsa karşılığı tasadduk
edilmelidir. Kasaplık ücreti de verilemez.

Cemiyetimizde ilim tahsil edilen veya İslâmî faaliyet yapan hayır kurumlarına
kurban eti veya canlı olarak verilebilir.

Çevreyi iyi araştırmalı, aylardır et yüzü görmeyen fakirlerin, garibanların
doyurulması için azami gayret gösterilmelidir.

X X X

Sizden biriniz heladan çıkarken:

“Elhamdülillahillezi ezhebe ânni me yü’zinî ve emseke aleyye ma yenfeunî”
desin.

(Dualar ve Zikirler, S. 99)

BAYRAM GÜNÜ YAPACAKLARIMIZ

Bayram günlerinde erken kalkmak, yıkanmak, misvaklanmak, gül yağı gibi temiz,
güzel kokulu şeyler sürünmek, giyinmesi mübah elbiselerin, (herkes halince) en
güzelini giyinmek, Hak Teâlâ (c.c.)’nın nimetlerine şükür için ferah ve sevinç
göstermek, rastgelecek din kardeşlerine karşı, güler yüzlü bulunmak, mümkün
mertebe fazla sadaka vermek, Bayram gecelerini ibadetle ihya etmek müstehap,
müstahsen bulunmuştur. Kurban bayramı namazını ilk vaktinde kılmak
müstehaptır.

Kurban bayramında namaz kılınmadıkça bir şey yenilmemesi müstehaptır. Esas
olan kavle göre bu hususta kurban kesecek kimse ile kesmiyecek kimse
müsavidir. Kurban kesecek kimsenin keseceği kurban etiyle yemeğe başlaması
daha muvafıktır. Bununla beraber namazdan evvel bir şey yenilmesinde de bir
kerahet yoktur.

Kurban kesecek kimse, tırnaklarını ve başının saçlarını kesmeyi te’hir eder.
Bu menduptur. Fakat bu te’hir keraheti celbedecek bir müddetle olmamalıdır.

Bayram günü camiî şerife bir sükûn ve temkin ile gidilir, namaza giderken
Ramazan bayramında gizlice, Kurban bayramında da açıkça tekbir alınması,
namazdan sonra da mümkün ise başka bir yoldan ikametgaha dönülmesi menduptur.

Bayram günlerinde müslümanların birbirini ziyaret ve tebrik etmesi, birbiriyle
musafaha yapması, (birbirine: (Gaferallâhü lena veleküm) yani: Allah Teâlâ
(c.c.) bizi de sizi de mağfiretine nail buyursun, veya (Tekabbelâllâhü tealâ
minna ve minküm) yani Allah Teâlâ (c.c.) bizden ve sizden kabul buyursun gibi
bir veçhile duada bulunması da menduptur.

(İslâm İlmihali, Ö.N.Bilmen, S. 169)

TEŞRİK TEKBİRİ

Kurban Bayramının birinci gününe “yevm-i nehr”, diğer üç gününe de “eyyamı
teşrik” denir. Bu bayramdan evvelki gün ise “yevm-i arefe”dir ki, Zilhiccenin
dokuzuncu günüdür. Ramazan’ı Şerif Bayramı’nda arefe yoktur. Arefe gününün
sabah namazından itibaren bayramın dördüncü gününün ikindi namazına kadar
yirmi üç farz vakit namazını müteakip bir defa; (Allahüekber, Allahüekber,
Lâilâhe illâllahü vellâhü ekber, Allahüekber ve Lillâhilhamd) diye tekbir
alınır ki, buna da (tekbir-i teşrik) denir. Bunun manası “En büyük
Allah(c.c.), en büyük Allah (c.c.), Allah (c.c.)’dan başka ilah yoktur. En
büyük Allah (c.c.), Hamd’de Allah (c.c.)’a mahsustur.”

Tekbirlerin bu miktar okunması: İmameynin kavlidir, amel de bu vechiledir.
İmamı A’zama göre bu tekbirler, arefe gününün sabahından ertesi günün
ikindisine kadar olan sekiz vakit farz namazını müteakip alınır.

Teşrik tekbirleri, fukahanın bir çoğuna göre vaciptir. Sünnet diyenler de
vardır. İmameyne göre farz namazlarını kılmakla mükellef olan kimse için bu
tekbirler vâciptir. Bu hususda münferit ile muktedi (imama uyan), müsafir ile
mukim, köylü ile şehirli, erkek ile kadın müsavidir.

Bir senenin teşrik günlerinden birinde terk edilen bir namaz, yine o senenin
teşrik günlerinden birinde kaza edilse sonunda teşrik tekbiri alınır, fakat
başka günlerde veya başka senenin teşrik günlerinden birinde kaza edilecek
olsa teşrik tekbiri alınmaz.

(Büyük İslâm İlmihali, Ö.N.Bilmen, S. 169)

PEYGAMBER (S.A.V.) EFENDİMİZ’İN

SEHÂVET VE CÖMERTLİKLERİ

Kerem ve cömertlik, Peygamberimiz (s.a.v.)’in tabiat-ı aslîyelerindendir.
Peygamberimiz (s.a.v.), insânların en âlicenâb ve en asîli idiler. Bilhassa
Ramazân aylarında O (s.a.v.)’nun kerem ve sehâvetine sınır olmazdı.

Bir gün bir adam Resûl-i Ekrem (s.a.v.) mer’ada otlayan keçilerini sayarken
gelmiş ve bir kaç keçi istemişti. Resûl-i Ekrem (s.a.v.) de ona bütün sürüyü
vermişti. Adam sürüyü kabilesine götürdüğünde:

– “Hepiniz müslümân olunuz. Muhammed (s.a.v.) o kadar cömert ki, fakirlikten
hiç korkmuyor.” demişti. (Buhâri)

Resûl-i Ekrem (s.a.v.) bazen birinden bir şey satın alır, sonra onu yine
hediye ederlerdi. Kendilerine bir şey geldi mi derhâl onu, başkalarına hediye
ederlerdi. Yanlarında bir şey gece kalacak olsa ondan üzüntü duyarlardı.

Resûl-i Ekrem (s.a.v.)’in hanımı Hz. Ümmü Seleme (r.anha) vâlidemiz anlatıyor:

– “Resûlullah (s.a.v.)’ın yüzünde bir değişiklik hissettim. Sebebini sorunca:

– “Dün aldığım yedi dinarı veremedim yanımda kaldı.” dedi.
(Müsned-i İbn-i Hanbel, Peygamber (s.a.v.)              Efendimiz’in Yüce
Ahlakı, Sh: 48)

X X X

“Yarım hurma ile olsa dahi ateşten korunmaya çalışınız. Bunu da bulamazsanız
tatlı sözlerle..”

(Riyazü’s Salihin, C. 2, Sh: 109)

KURBAN’IN MAHİYETİ

Kurban, Allah Teâlâ (c.c.)’ya takarrüb için kurban niyetiyle kesilen hususi
hayvandır.

Kurban bayramında kurbet niyetiyle kurban kesmek; hür, mukim, müslim, zengin
olan kimse için bir vecibedir. Zenginden maksat, hacet-i asliyesinden başka
namî olsun olmasın en az iki yüz dirhem gümüş miktarı bir mala malik olan,
yani: Sadaka-i fıtır ile mükellef bulunan kimsedir. Eyyam-ı nahirde kurban
kesmeğe kadir olan kimse kurban kesmeyip te bilahare fakir düşse bu babtaki
vücub, uhdesinde nakit olmaz.

Kurban kesmekle mükellefiyet için İmam-ı A’zam ile Ebû Yusuf’a göre akıl ve
buluğ şart değildir. Zengin olan çocuğun veya mecnunun malından velisinin
kurban kesmesi lazımdır.

Fakat İmam Muhammed’e göre akıl ve buluğ şarttır.

(İmam Malik ile İmam Şafii’ye göre kurban, vacip değil sünnet-i müekkededir).

Kurban vecibesi, hak yolunda fedakârlığın bir nişanesi, Allah Teâlâ (c.c.)’nın
verdiği nimetin bir şükranesidir. Bunun neticesi de sevaba nâiliyet ve bir
takım belâlardan masumiyettir.

Kurban kesmekle kesilen hayvanların miktarı pek artmış olmaz. Kasaplar için
kesilen hayvan sayısı azalır. O günlerde yine mutad veçhile kesilmiş olur.

Kendi zevkleri uğrunda her gün binlerce hayvanat kesilmesini çok
görmeyenlerin, senede bir def’a Allah (c.c.) rızası için bir kısım hayvanların
fukara menfaatine olarak kurban namiyle kesilmesini çok görmeleri doğrusu
büyük bir düşüncesizliktir.                     (Büyük İslam İlmihali, S.:
409)

TEVBE VE İSTİ⁄FAR NAMAZI KILMAK

Sallâllahu aleyhi ve sellem Efendimizin bizlere emir ve vasiyetlerinden biri
de, kusur ve kabahatler yaptıkça tevbe ve istiğfar namazı kılmamız
hakkındadır.

Şunu bil ki, Hak Teâlâ şöyle buyurur: “Allah Teâlâ çok tevbe edenleri ve çok
temizlenenleri sever.”

Şu bir gerçektir ki, tevbenin çeşitli yeri ve makamları vardır. Bu makam kişi
ölünceye kadar bir dost gibi birliktedir. Bu yüzden Hak Teâlâ kitabında, “Ey
mü’minler! Hepiniz Allah’a tevbe edin ki, umduklarınıza ermiş olasınız”,
buyurmaktadır.

Cennete girecek makam ve derecede amel etmiş iman sahibi hiçbir kul yoktur, ki
Hak Teâlâ adı olan “Tevvâb” sıfatı kalkıncaya kadar, yani kıyamet gününde
cennete girecek duruma gelinceye kadar tevbeden müstağni olsun. Hak Teâlâ’nın
cennete tevvâb sıfatının hükmü, mahlükata teklifâtı yüklemeden önceki hükmü
gibidir, yani bi’l-kuvve ve Tevvab’tır; bi’l-fiil değildir.

Hiç kimse Hak Teâlâ ile arasındaki hicab kaldırılsa da kaldırılmasa da tevbe
ve istiğfardan müstağni olamaz.

Beyhakî’nin mürselen rivayeti şöyledir: “Kişi bir kabahat işleyince güzelce
abdest alır, kimsenin bulunmadığı ve kimsenin görmeyeceği karanlık bir köşeye
çekilerek iki rek’ât namaz kılar, işlemiş olduğu suçtan istiğfarda bulunursa
Hak Teâlâ bunu kabul ederek o kişinin suçunu af eder.”          (İmam Şarânî,
El-Uhûdül Kübrâ, Sh: 144-147)

KÂFİRLERDE DÖRT BÜYÜK FESÂD

Bedir Gazvesi’nden iki ay kadar önce (haram olan aylardan) Receb ayında
Resûl-ü Ekrem (s.a.v.) Efendimiz, Abdullah b. Cahş (r.a.)’ı, on kadar
Muhâcirûn ile durumların inceletip araştırmak üzere Mekke tarafına gönderdi.
Yolda Kureyş kervânına rastladılar. Kervânın reisi Amr b. Hadramî’yi
öldürdüler. osman b. Abdullah ve Hakem’i esir aldılar. Kervânın eşyasını da
ganîmet olarak aldılar.

Durum Resûl-ü Ekrem (s.a.v.)’e haber verilince, Efendimiz (s.a.v.): “Ben size
böyle yapmağa müsâade etmedim” buyurdu, ganîmeti de reddetti.

Bu sûretle müslümanlarla Kureyş arasında bir kan davası meydana çıkmış oldu.

Bu olay üzerine Kureyş küffârı Muhammed (s.a.v.) haram olan ayda kan döktü,
ganîmet aldı diye söz ettiler.

Kâfirler Ashâb’dan hatâ ile bir iş sâdır olduğu için ta’n ederler ammâ,
kendilerinden kasıdla dört fesâd-ı âzîm (büyük fesad) sâdır olmuştur ki,
Allah-ü Teâlâ katında bunlar ondan ekberdir (daha büyüktür).

1- Halkı İslâm’dan men’ederler.

2- Hakk Celle ve Alâ Hazretlerine îmân getirmezler, kâfir-i billâh
olmuşlardır.

3- Müslümanları Ka’betullah ziyâretinden men’ederler.

4- Mescid’ül-Haram ehlini, ya’ni Rasûlullah (s.a.v) Hazretlerini ve Ashâb’ını
ezâ ve cefâ ile Mescid’ül-Haram’dan ya’nî Mekke’den çıkardılar.         (Hz.
R.Mahmûd Sâmî (k.s.), Bedir Gazvesi, Sh: 15)

GÖZYAŞI

Hak yolcularının Cenâb-ı Allah’a yaklaşabilmeleri için yegâne sığınak
gözyaşıdır. Çünkü:

Gözyaşı : İçin, tehassür ifadesi ve gözün niyazıdır.

Gözyaşı : Nedamet ma’nası taşır, Allah’a bir nevi tevbedir.

Gözyaşı : Aşkın derûni hislerini coşturan kelimesiz ve sadâsız lisanıdır.

Gözyaşı : Ârifin kalbinin tercümanıdır.

Gözyaşı : Mağfiret için Allah’ın kullarından istediği istirhamıdır.

Gözyaşı : Hakk’ın rahmetini tahrik ve merhametini celbeder.

Gözyaşı : Günahkârın sıdk ve ihlâs ile Rabblerine eyledikleri ubûdiyet
incisinin dâneleridir.

Gözyaşı : Yokluğa erenlerin saâdet sermâyeleridir.

Gözyaşı : Allah için öyle bir sermaye-i sadettir ki, rahmet, merhamet mağfiret
habbelerini içinde taşıyan seyyîdü’l-istiğfar ve tevbe-i nasuhtur.

Gözyaşı : Günahların gufranıdır.

Gözyaşı : Muhlisin habbe-i ihlasıdır.

Gözyaşı : Asinin kurtuluş ipidir.

Gözyaşı : Hulâsâ, vuslata erenlerin istinadgâhıdır.         (R.Mahmud Sâmî
(k.s.), Musâhabe-6, Sh: 169-170)

TEVEKKÜLÜN FAZİLETİ

Âyetler:

“Ancak Allah’a güvenip dayanın, eğer iman etmiş iseniz”. (Maide: 23)

“Tevekkül edenler dahi yalnız Allah’a güvenip dayanmakta sebât etmelidir.”
(İbrahim: 12)

“Kim Allah’a güvenip dayanırsa o kendine yetişir.” (Et-Talâk 3)

“Allah tevekkül edenleri sever.” (Âl-i İmran: 159)

Sâhibinin, Allahu Teâlâ’nın sevgisi ve Allahu Teâlâ’nın ona kifayetiyle anılan
bir makam, ne büyük bir makamdır. Kime ki, Allahu Teâlâ yeter ve ona
kifayetiyle anılan bir makam, ne büyük bir makamdır. Kime ki, Allahu Teâlâ
yeter ve ona kâfidir, onu sever ve onun hakkına riâyeti üzerine alırsa,
elbette bu kimse büyük kurtuluş ve zafere ulaşmıştır. Zira sevilen, azâb
edilmez, uzaklaştırılmaz. Rahmet ve Cemâl’den mahrum edilmez. “Kim Allah’a
dayanıp güvenirse, hiç şüphesiz Allah mutlak galiptir, tam hüküm ve hikmet
sâhibidir.” (Enfâl: 49) buyurmuştur. Azizdir; eman dileyenleri zelil etmez,
himâyesine girip O’na iltica edenleri mahrum etmez. Hikmet sâhibidir.
Tedbirinde kendisine dayanana kusur etmez.

Resûl-i Ekrem:

“Eğer siz hakkıyla Allah’a tevekkül edeydiniz, kuşların rızkını verdiği gibi,
sizinde rızkınızı verirdi. Onlar sabâha aç çıkarlarken, akşama tok olarak
dönerler.” buyurmuştur.                            (İhyâu Ulûmi’d-din, C: 4,
Sh: 446-448)

BEDİR SAVAŞINDA MÜSLÜMANLARA YARDIMA

GELEN MELEKLER

Mü’minler, kendilerinden geçmiş bir halde, Peygamberimizin (s.a.v.) yanında
öbek öbek dikilip durdukları zaman Peygamberimiz (s.a.v.) onlara Cebrâil
(a.s.)’in, Mikail (a.s.)’in, İsrâfil (a.s.)’in biner melekte yardıma
geldiklerini müjdeledi.

Bu vak’a Kur’ân-ı Kerîm’de şöyle hatırlatılır:

“Siz (sayı, silâh ve binekçe düşmandan çok) zaif ve dûn durumda iken, Allâh
(c.c.), size, Bedir’de kat’i bir zafer verdi. Allâh (c.c.)’dan sakınınız ki,
O’na şükr etmiş olasınız. O vakit sen mü’minlere (indirilen üç bin melekle
Rabbinizin imdad etmesi yetmez mi size?) diyordun.”       (Âl-i İmran:
123-124)

“Hani siz Rabbınızdan imdad istiyordunuz da, O da (herhalde), Ben size,
birbiri ardınca biner melek ile imdâd edeyim!) diyerek duânızı kabul etmişti.
Allah (c.c.) bunu ancak bir müjde olsun, kalpleriniz o sayede yatışsın diye
yapmıştı. Yardım, ancak Allâh (c.c.) tarafındandır. Şüphe yok ki Allâh (c.c.)
kudretiyle her şeye üstün gelen, hikmetiyle her yaptığını yerli yerine
yapandır.           (Enfal S.: 10)

Rivayete göre: Önce benzeri görülmedik şiddetli bir rüzgâr geldi, sonra geçip
gitti. Arkasından ikinci bir rüzgâr geldi, o da geçip gitti. Daha sonra üçüncü
bir rüzgâr geldi.

1’inci rüzgârda Cebrâil (a.s.) (1000) melekle gelip Peygamberimizin (s.a.v.)
yanında yer aldı.

2’nci rüzgârda Mikail (a.s.) (1000) melekle gelip Peygamberimizin (s.a.v.)
sağında yer aldı.

3’üncü rüzgârda İsrâfil (a.s.) (1000) melekle gelip Peygamberimizin solunda
yer aldı.

Melekler; başlarına beyaz sarık sarmışlar, sarıklarının uçlarını arkalarına
salıvermişlerdi. Yalnız Cebrâil (a.s.)’in sarığı, sarı idi. Meleklerin hepsi
de kır atlı idiler. Atlarının alınlarında sarkan perçemleri vardı.      (İslam
Tarihi, M.A.Köksal, C: 9, Sh: 142)

ŞEYTANIN DÜŞMANLIK VE TUZAKLARI

Vehb b. Münebbih (r.a.) şöyle der:

– Allahû Teâlâ, İblis’e emretti; Resûlullah (s.a.v.)’a gitmesini, kendisine
soracaklarının tümüne cevap vermesini söyledi.

Resûlullah’a geldiği zaman ihtiyar sûretindeydi; elinde ucu demirli bir
bastonu vardı.

Resûlullah (s.a.v.) ona sordu:

– “Sen kimsin?”

– Ben İblis’im, deyince; Resûlullah (s.a.v.) ona tekrar sordu:

– “Niçin geldin?”

Bunun üzerine İblis şöyle dedi:

– Allahû Teâlâ, sana gelmemi, bana soracaklarının hepsine cevap vermemi
emretti.

Bunun üzerine Resûlullah (s.a.v.) şunu sordu:

– “Yâ Mel’un! Ümmetimden ne kadar düşmanın var?”

– On beş tanedir, dedikten sonra devam etti:

1) Sensin, 2) Âdil idarecilerdir, 3) Mütevazi zengindir, 4) Doğru sözlü
tüccardır, 5) Allah’tan korkan âlimdir, 6) Nasihat eden mü’mindir, 7)
Merhametli kalbe sahip olan mü’mindir, 8) Tevbesinde sabit kalan tevbekârdır,
9) Haramdan sakınan kimsedir, 10) Daima abdestli gezen mü’mindir, 11) Çok
sadaka veren mü’mindir, 12) İnsanlara karşı güzel huylu mü’mindir, 13)
İnsanlara faydalı olan mü’mindir, 14) Daima Kur’an okuyan hafızdır, 15)
İnsanlar uykuda iken gece namazına kalkan kimsedir.  (Devamı Yarın)

Vehb b. Münebbih (r.a.) şöyle der:

– Allahû Teâlâ İblis’e emretti: Resûlullah (s.a.v.)’a gitmesini, kendisine
soracaklarının tümüne cevap vermesini söyledi.

Resûlullah (s.a.v.)’a geldiği zaman, ihtiyar suretindeydi;elinde ucu demirli
bir bastonu vardı.

Resûlullah (s.a.v.) ona sordu:

– “Sen kimsin?”

– Ben İbhis’im deyince; Resûlullah (s.a.v.) ona tekrar sordu:

– “Niçin geldin?”

Bunun üzerine İbhis şöyle dedi:

– Allahû Teâlâ, sana gelmemi, bana soracaklarının hepsine cevap vermemi
emretti.

Bunun üzerine Resûlullah (s.a.v.) şunu sordu:

– “Ümmetim içinde arkadaşların kimlerdir?”

– On kişidir, dedi. Şöyle anlattı:

1) Zâlim yöneticiler.

2) Kibirli zenginler.

3) Aldatan tüccarlar.

4) İçki içenler.

5) Şarkı söyleyen kadınlar.

6) Zina edenler.

7) Yetim malı yiyenler.

8) Namaza ağır davranan kimseler.

9) Zekâta engel olan kimseler.

10) Uzun emelli olanlar.

İşte bunlar, benim arkadaşlarım ve kardeşlerimdir.

(Tenbihû’l Gâfilîn, Sh: 715-716)

Medîne’ye ilk hicret edenler

Bu def’a Medîne-i Münevvere’de Ümmet-i Muhammed’e Kur’ân-ı Kerîm ve Şerîf’i
tâlîm etmek üzere muktedir bir Kur’ân muallimi gönderilmesini Efendimiz
-sallallahu aleyhi ve sellem-’den rica ettiler. Bunun üzerine Peygamberimiz
-sallallahu aleyhi ve sellem- ulemâ ve Kur’râ-i Kirâm’dan Mus’ab bin Umeyr
-radıyallahu anh-’i gönderdi.

Mus’ab Hazretleri, Medîne halkına hem Kur’ân-ı Azîm öğretir ve hem de va’zu
nasîhat ederdi. Hatta meşhûr müezzin İbn-i Ümm-i Mektûm -radıyallahu anh- de
beraberdi. Medîne-i Münevvere ve civârı ahâlisinin ihtidâ etmelerine, yani
şeref-i İslâm ile müşerref olmalarına başlıca Mus’ab bin Umeyr -radıyallahu
anh- vesîle olmuştur. Ve beş vakit namazda imamlığı îfâ ediyordu. Bu
münâsebetle Medîne’nin her evinde hep İslâmiyete dâir sohbetler oluyordu.

Sonradan Ammâr bin Yâsir ve Bilâl-i Habeşî ve Sa’d ve sonradan Ömer
İbnu’l-Hattâb -radıyallahu anhüm- yirmi Ashâb-ı Kirâm ile hicret etmişlerdir.
Az zamanda Medîne halkının ekserîsi İslâm dinini kabul etmişlerdir ve bu
vesîle ile de Evs ve Hazrec kabîleleri arasında senelerce devâm eden müdhiş
harb durmuş. Vahdet-i İslâmiyye sâyesinde barış hâsıl olmuş ve bu surette
müslümanların kuvvetleri artarak Yahûdilere gâlib gelmişlerdir. (Ashab-ı
Kirâm/I, R. Mahmud Sâmi (k.s.), Sh: 18,19)

H H H

ATEŞ İBRAHİM (A.S.)’I NİÇİN YAKMADI

Fahr-i Râzi’nin beyanı vechile İbrahim (a.s.) üzerine ateşin nasıl soğuk olup
yakmadığına üç ihtimal vardır.

Birincisi: Ateşin hararetini ve yakmak halini Cenab-ı Hakk’ın izale edip
yalnız ziyası kalmak suretiyle hâsıl olmuştur. Âyet-i Celîle’nin lafzına
muvafık olan da budur. Bu hal İbrahim (a.s.)’ın mucizesidir.

İkincisi: Hak Teâlâ Hazretlerinin İbrahim (a.s.)’ın cisminde ateşin yakmasına
mâni olacak bir keyfiyet halk etmesiyle hasıl olmuşdur. Nitekim “Semender”
denilen kuş ateş içinde bulunup zarar görmediği gibi İbrahim (a.s.) da ateş
içinde zarar görmemiştir.

Üçüncüsü: Hak Teâlâ Hazretleri’nin İbrahim (a.s.) ile ateş arasında bir hâil
halk etmesiyle hâsıl olmuştur.

Hak Teâlâ Hazretleri ateşe soğuk olmasıyla emrettikten sonra selametle dâhi
emir buyurmuştur ki mu’tedil bir hal üzre kemâl-i rahat, ve selâmetle İbrahim
(a.s.)’in eğleştiği muhakkakdır.

O makamda Hz. İbrahim (a.s.)’ın yedi gün ikamet ettiği ve:“Dünyada en ziyade
telezzüz ettiğim o yedi gündür!” buyurduğu mervîdir.

O gün dünya yüzünde bil’umum ateşlerin sönüp intifa’ olunmadığı mervîdir.

(Hz. M.Sâmi (k.s.), Hz. İbrahim (a.s.), Sh: 108-109)

KUL HAKKI

Bir mü’min şu hususu iyi bilmelidir: Üzerine başkalarının hakkını geçiren bir
kimse onları hoşnut kılmadan ve tevbe etmeden bu dünyadan ayrılırsa, âhiret
gününde Allah, onun iyiliklerini -husumeti miktarınca- hasmına verir. Cenâb-ı
Hakk’ın böyle yapması zulüm değil, bilâkis adaletin tâ kendisidir. Bir
müslüman veya bir gayr-ı müslimin malını gasbedip kendilerini râzı kılmayan ve
üstelik: “Âhirette Allah benim hasenelerimi alıp da hasımlarıma vermez” diyen
bid’atçıdır. Hatta bazan böyleleri şöyle iddia eder: “Âdem aleyhisselâm
öldüğünde malı çocukları arasında bölüştürülmedi, kim ne aldı ise o kendinin
oldu!”. Bu görüş tıpkı Mecûsîlerin analarına, kızlarına ve kızkardeşlerine
yaklaşmalarına (onlarla cinsî münasebeti câiz görmelerine) benzemektedir.

İMAN DİL İLE İKRAR KALB İLE TASDİKTİR

Mü’min, îmanın iki uzuvla yani kalb ve lisanla gerçekleştiğini bilecek. Ancak,
îmanı gizlemek mecburiyeti gibi bir özrün tahaddüsü hâlinde lisanla ikrar
şartı ortadan kalkar. Fakat, kalben tasdik edilmeyen bir îman hiçbir vakit
muteber değildir. Îman, Allah’ın vahdaniyyetini kalb ile bilmek, dil ile
söylemektir. Çünkü O, birdir, “benzeri gibisi dahi yoktur, hakkıyla işiten,
kemâliyle görendir.”

Vahdaniyyet-i İlâhiyye’yi itiraf îmanın başıdır. Dili ile söyleyip kalbiyle bu
birliği ikrara yanaşmayan münafıktır. Allah’ı kalben tanıdığı halde bunu
lisanıyla açığa vurmayan kâfirdir. (Hâsılı): Îman, lisanla ikrar, kalb ile
tasdîkten ibarettir.  (Sevad’ül Azam, Sh. 50)

BU ÜMMETİN EVVELİNDE AFİYET, SONUNDA DA FİTNE VE BELÂLAR OLACAKTIR

İmam Müslim’in rivayet ettiği hadîs-i şerifte Abdullah bin Amr şöyle demiştir:

“Biz Rasûl-i Ekrem’in maiyetinde bir seferde bulunuyorduk. Derken birdenbire
Rasûl-i Ekrem’in nidacısı:

“Haydin namaza, diye nida etti. Biz de hemen Rasûl-i Ekrem’in yanına
toplandık. Arkasından Allah’ın Resûlü şöyle buyurdu:

“Şu muhakkak ki benden önceki her peygamber üzerine, ümmetini onlar lehine
olacağını bildiği hayırlı şeylere delâlet etmek, aleyhlerine olacağını bildiği
şeylerin de akibetinin fenalığını haber vermesi kesin bir hak olmuştur. Şu
sizin ümmetinize gelince onun afiyeti (yani selâmeti, istikameti ve birliği)
evvelinde kılındı. Sonunda da belâlar, fitneler ve hoşlanmayacağınız birçok
kötü işler isabet edecektir. Arka arkaya öyle fitneler gelir ki sonra gelen
gittikçe daha büyük olduğu için önce gelenini ince ve hafif bırakır. Fitne
gelir de mü’min kul:

– “İşte beni helâk edecek fitne budur”, der. Sonra o fitne açılır gider.
Tekrar yine fitne gelir de bu sefer mü’min kul:

İşte budur, budur. Beni mahvedecek olan fitne budur, der. Artık her kim
cehennemden uzaklaştırılıp cennete giderilmesini isterse ölümü kendisi,
Allah’a ve âhiret gününe iman eder halde iken gelsin ve insanlara, kendisine
yapılmasını arzu ettiği şeyi yapsın. Her kim bir devlet başkanına biat edip de
ehlini onun eli üzerine koymuş ve kalbinin meyvesini (yani ona doğru ve halis
bir niyetle and) vermişse artık gücünün yettiği derece o devlet reisine itaat
etsin. Eğer diğer bir zat çıkar da (Devlet başkanlığı hususunda) devlet reisi
ile nizalaşma kalkışırsa ikincisinin boynunu vurunuz.

Hadîs-i Şerifin Ravisi Abdullah bin Amr şöyle devam etti:“Hükümdarın Allah’a
itaat yolunda (ki emirlerinde) ona itaat et. Allah’a isyan hususundaki
emirlerinde de ona itaat etme, ona âsî ol,” dedi.          (Ölüm, Kıyâmet,
Âhiret, İmam Şa’rânî, S. 394)

HZ. YUSUF (A.S.)’IN ZİNDANA ATILMASI

Mısır Sarayında bulunan Zeliha istediği kabul edilmediği için Yusuf (a.s.)’u
hapsettirmeye karar verdi, bunun ifası için Sien’ül-Afiye’ye gönderdi. Yusuf
(a.s.)’u münferid yalnız bir yerde hapsetmesini emretti. Sonra Yusuf (a.s.)’a
dedi ki:

“Sen benim hile ve tedbirimi kısarak beni ayıpladın. Ben de seni azap
çekenlerin yanına teslim ile  bana azap çektirdiğin gibi sana azap
çektireceğim. Giymiş olduğun hılk ve elbisenin yerine sert bir elbise
giydirerek derini aşındıracak, ayağına da demirden bir bağ takılarak iki
ayağını yiyecektir.”

Böylece libâsını soydurarak yünlü bir hırka giydirdi. Ayağını da demir zincire
vurdu.

Yusuf (a.s.) zindan kapısına gelince girmek için başını eğdi. Bismillah
diyerek zindana oturdu, ağladı. Zindandakiler etrafını kuşattılar. Cebrail
(a.s.) geldi, Yusuf (a.s.)’a:

“– Niçin ağlıyorsun? Sen “Rabbim! Zindân, bana bunların edebildikleri şeyi
etmektense daha sevgilidir.” demiş ve zindânı tercih etmiştin.” dedi. Yusuf
(a.s.):

“– Zindânda namaz kılacak temiz bir yer olmadığı, için ağlıyorum,” dedi.
Cebrail (a.s.)’de cevaben:

“– Dilediğin yerde namaz kıl. Zira Allah Teâlâ zindân dışında 40 kadar yeri
temiz kıldı.” dedi.

(Hz. M.Sâmi (k.s.), Hz. Yusuf (a.s.)

HZ. ÖMER (r.a.)

Hz. Ömer (r.a.) zamânında bir kervân, Medine-i Münevvere’ye gece gelip
konaklamış, çok yorgun oldukları için hepsi de uyumuştu. Kervânda bulunanlar
hep kâfir idi. Develerini ve mallarını koruyacak kimseleri de yoktu. Hz. Ömer
(r.a.) onları bu halde görünce eşyâları gâib olur da ben mes’ûl olurum diye
endişeye kapıldı. Abdurrahman b. Avf (r.a.) hazretlerinin evine gitti.
Konaklayan kervânı anlattı. Onları bu gece berâber bekleyelim, buyurdu.
Berâber gidip kervânı sabaha kadar beklediler. Sabah olunca Hz. Ömer (r.a.):

– Namâz, namâz! diye seslendi.

– Hepsi uyandılar. Emirü’l Mü’min’in evine geldi. Kervândan birisi Emiri takib
etti. Sabaha kadar kendilerini bekleyen bu şahsın kim olduğunu öğrenmek
istiyordu.

– (Başkalarından) bu kimdir? diye sordu.

– Müslümanların halîfesidir, yeryüzündeki insanların en iyisidir, dediler. O
şahıs kervân halkına gidip:

– Uyurken sabaha kadar bizi bekleyen Emîrü’l Mü’minin imiş dedi. Kervân halkı:

– O (r.a.)’nun kâfirlere merhamet ve şefkati bu kadar olursa, müslümanlara ne
kadar olur. O (r.a.)’nun dininin hak olduğu meydana çıktı. Hepimiz müslüman
olmalıyız, dediler. Hz. Ömer (r.a.)’in huzuruna varıp müslüman oldular.
(Şemsüddin Ahmet Efendi, Dört Büyük Halife)

ŞEHİDLER İÇİN YEDİ HASLET VARDIR

Peygamberimiz (s.a.v.) şehidler için yedi haslet, fazilet vardır, buyurmuştur.

1) İlk kanın aktığında mağfiret olunur.

2) Cennette makamını görür.

3) Cennette hûr-i îyden yetmişikisini tezevvüç eder.

4) Kabir azabından halâs olur.

5) Mahşerin pek korkunç en büyük ağıt, feryad gününde emin olur.

6) Başına yakuttan vekar tâcı konulur.

7) Ehl-i beytinden yetmiş kişiye şefaat eder.

(Râmuz’ul Ehâdis)

Saff-ı Harbde şehid olan kişi öldürüldüğünde ölüm acısını duymaz. Ancak sizden
birisinin âzâsını parmak ile sıkılırken ne kadar zahmet görürse şehid olan da
o kadar zahmet hisseder.

Resûlullah (s.a.v.) Uhud Harbi’nde şehid olan şûhedanın ortasında durur da
Ashâb’ına hitâben:

– “Ben Kıyâmet gününde bu mübarek şehidlerin Allah (c.c.) yolunda bezl-i hayat
ettiklerine şehâdet edeceğim. Bunları kanları ile sarıp defin ediniz. Harb
meydanında her yaralanan şehid Mahşer gününde kalkarken kanları aka aka
kalkacaktır. Rengi kan rengidir. Fakat kokusu misk kokusu gibidir?”

İşte şehidler Hak divanına vardığında onların nişanları, iftihar madalyaları
bu olacaktır.

(Uhud Gazvesi, Hz. R.M.Sâmi (k.s.), Sh. 52)

E⁄ER RABB (C.C.)’İN DİLESEYDİ

“Eğer Rabb (c.c.)’in dileseydi yeryüzünde kim varsa hepsi elbette imân ederdi.
Böyleyken sen hepsi mü’min olsunlar diye insanları zorlayacak mısın?”
(Yûnus Sûresi, Âyet: 99)

Aleyhi’s-salâtü Ve’selâm Efendimiz, kavminin her ferdinin imân etmesine o
kadar haris idiler ki, tek arzuları cümlesinin imân etmeleri idi. Çünkü tab’an
kemâle müstaid olan, rahmet-i külliyenin tahakkukuna çalışır, cümlesinin imân
edip mağfiret olunmalarından başka arzusu olmaz.

Hikâye olunduğuna nazaran Mûsâ (a.s.) Tûr’a giderken yolda Allah (c.c.)’ın
velilerinden birine rast geldi. Selâm verdi; fakat karşılık bulamadı. Münâcat
mahalline vâsıl olunca dedi ki:

– “Yâ Rabbi, kullarından bir kula selâm verdim, selâmımı almadı. Cenâb-ı Hakk
(c.c.):

– “Yâ Mûsa (a.s.)! Bu kul altı günden beri benimle de konuşmuyor.”

Mûsâ (a.s.) sebebini suâl ettiğinde Cenâb-ı Hakk (c.c.):

– “Çünkü o, benim bütün günâhkarları mağfiret edip cümlesini Cehennem’den azâd
etmekliğimi istiyor. Ben de bu arzusuna icâbet etmedim, altı gündür benimle
konuşmaz.”

Allah-û Teâlâ (c.c.) Habibi Muhammed (s.a.v.)’de aynı şiddetli arzuyu gördüğü
için bu âyet-i celîleyi inzal buyurup: “Rabb (c.c.)’inin meşiyet-i
ilâhiyyesinde olmayan bir hususda îmân etmeleri için insanları zorlayacak
mısın?” buyuruldu.

(Yûnus ve Hûd Sûreleri, Hz. M.Sâmi (k.s.)

MUHARREM AYINA GİRERKEN

Bugün Hicrî 1418'nin son günü, yarın Muharrem ayının 1. günü. Bu fazîletli
günde ve devamındaki günlerde yapılacak ibâdet ve taatler de çok
ehemmiyetlidir. Bu ayda da yapılabilecek en makbûl ibâdet muhakkak ki
ORUÇ'tur.

Peygamberimiz (s.a.v.) şöyle buyuruyorlar:

"Ramazan orucundan sonra tutulan oruçların en fazîletlisi Allah'a izâfet ile
şereflendirilen Muharrem ayındaki oruçtur. Farz namazlarından sonra kılınan en
fazîletli namaz da gece namazıdır."(Müslim).

Muharrem ayının,  birinci ve onuncu günleri (1-10 Muharrem)  arasında
aşağıdaki duâ okunur. Bu duâyı okuyan ölüm dâhil o yıl bütün belâlardan emin
olur. Kurtulur. Sabah namazının dışında kalan o günlere isâbet eden bir zaman
parçası içinde de okunabilir.

İLK ON GÜNDE OKUNACAK DUÂ

Bismillahirrahmanirrahîm

Elhamdülillahi Rabbîlâlemîn, Vesselâtü vesselamü alâ seyyidinâ Muhammedin ve
alâ  âlihî ve sahbihî ecmain. Allahümme entel ebediyyü'l kadîm, El-hayyül
kerim. El-hannânü'l mennân ve hâzihî senetün cedîdetün es'elüke fihel'ismete
mineş şeytan'ir racîm. Vel'avne alâ hazihin-nefsil'emmareti bissuî
vel'iştigale bimâ yukarribüni ileyke yazelcelâli vel'ikrâm. Birahmetike ya
erhame'r rahimin. Ve sallallahü ve selleme alâ seyyidinâ ve nebiyyinâ
Muhammedin ve alâ âlihî ve sahbihî ve ehlibeytihi ecmaîn.

Peygamberimiz (s.a.v.) buyurdular ki:

"Her kim Muharrem'in ilk günü bu duâyı üç kere okursa, (ilk 10 gün arası)
Allah Celle Celâlühü o kimseyi gelecek Muharreme kadar bütün belâlardan emin
kılar."

Şeyh Şihâbüddin'i Suhreverdî'den menkûldür ki: "Her kim bu duâyı aşûre günü üç
kere okursa ölümden de emin kılınır. Zira o sene ölümü mukadder  kimseye bu
duâyı bu veçhile okumak nasib olmaz."

HİCRÎ TÂRİHİN BAŞLANGICI

Muharrem, Hicrî senenin ilk ayıdır. Hicrî tarih; Resûl-i Ekrem (s.a.v.)'in
Mekke'den Medîne'ye hicretiyle başlar. Hicretin 16. senesi sonralarında, Hz.
Ömer (r.a.)'in emriyle Medîne'de bir meclis toplanarak târih meselesi
konuşulmuş. Hz. Ali (k.v.)'nin teklîfi ile hicret târihi birinci ay olarak
kabul olunmuştur. Bir gün Hz. Ömer (r.a.)'e, Şâbân ayı târihli bir mahkeme
ilâmı, sunulmuştur. Bu ilâma, târihin ayı yazılıp yılı yazılmamıştır. Hz. Ömer
(r.a.):

"Bu hangi yılın Şâ’bânı'dır. Bu yılın mı geçen senenin mi?" diye sormak
zorunda kaldı.

Bu sırada, Yemen vilâyeti mal emîni Ya'lâ b. Ümeyye (r.a.)'den günü, ayı, yılı
yerli yerinde düzgün yazılar almaya başlamış, bu şekil Hz. Ömer (r.a.)'in çok
hoşuna gitmişti. Bunun üzerine Muharrem'in 1. günü hicrî târihinin bir
başlangıcına vesile olmuştur.

Bu feyizli ve bereketli günün, her müslüman tarafından kutlanması ve
kardeşlerine kutlaması dinî bir borçtur. Bu hicretle doğan İslam Devleti (30)
yıl gibi çok kısa bir zamanda Endülüs'ten Çin'e kadar, cihânın en kıymetli
mıntıkasında insanları, dîn ve vicdan hürriyetine, sulha sükûna
kavuşturmuştur.

a  a  a  a  a  a

Liîlâfi Kureyş Sûresi sabah ve akşam veya, beş vakit namazın akabinde en az 11
kerre okunmağa devam edilirse biiznillahi Teâlâ kişinin hayat tehlikesinden
emin kalacağını İmam-ı Rabbanî mektûbatında haber veriyor.

(Dualar ve Zikirler, s. 114)

HİCRET-İ NEBEVİYYE

Resûl-i Ekrem (s.a.v.) Mekke-i Mükerreme’den Medîne-i Münevvere’ye Hicreti
seniyyeleri, İslâm Târihinin en büyük bir hadisesidir ki bu hâdiseyle başlayan
tarihe TARİH-İ HİCRÎ denir.

Velâdet-i Muhammediyye (s.a.v.)’nin 54’üncü ve Târih-i Milâdi’nin 622’nci
senesine müsâdiftir. Yâni Nübüvvet-i Muhammediyye (s.a.v.)’nin 12’nci
senesinde, Rebi’ul evvel ayının 12’nci gününde Medîne-i Münevvere’ye vâsıl
olmuşlardır.

Bir taraftan Evs ve Hazrec kabileleri fevc fevc imâna gelmekte idi ve bir
taraftan Medîne-i Münevvere’ye hicret eden Ashâb-ı Kirâm (r.a.) peyderpey
orada toplanmakta idi. Din-i İslâm, Medîne-i Münevvere’de kuvvet bulmaya
başladı.

Ebû Cehil’in rey’i üzerine Peygamberimiz (s.a.v.)’i öldürmeye karar verdiler.
Allah-ü Teâlâ Cebrâil (a.s.) vasıtasıyla Resûl-i Ekrem (s.a.v.) Efendimize Ebû
Bekir Sıddîyk (r.a.) ile hicret etmesini buyurdu.

Resûl-i Zîşân (s.a.v.), Ebû Bekir Sıddîyk (r.a.) ile beraber Allah (c.c.)
Hazretlerinin emri irâdesiyle Mekke’den hicret buyurdu. Üç gece Cebel-i
Sevr’de kaldıktan sonra her ikisi, kılavuz olarak ücretle tutulan Abdullah bin
Ureykıt ile beraber 500 km.’lik yolları geçtiler ve düşmanların şiddetli
takibine rağmen Medîne-i Münevvere civârına sekiz günde vardılar. Seyahât için
herşey hazırdı. Cebel-i Sevr’deki mağara bu günde mevcûddur. Peygamberimiz
(s.a.v.)’in Medine’ye girişini bir Yahudi:

- “Ey Ehl-i İslâm! Beklediğiniz Zât işte geliyor!” diye herkese müjde vermiştir.

(Hz. R.M.Sâmi (k.s.), Ashâb-ı Kiram, Sh: 18-19)

KULUN KIYÂMET KORKULARINDAN

KURTARILMASI VE KENDİSİNDEN KIYÂMET

SIKINTILARININ AZALTILMASI

Hadîs-i Şerîf’te şöyle rivâyet edilmiştir:

Resûl-i Ekrem (s.a.v.) Efendimiz:

“Her kim, bir mü’minin dünya sıkıntılarından bir sıkıntıyı giderirse Allah
(c.c.) da ondan kıyamet gününün sıkıntı ve endişelerinden bir sıkıntıyı
giderir. (Müslüman) bir kul dîn kardeşinin yardımında bulundukça Allah da onun
yardımında bulunur.” buyurmuştur.

Hakîm-i Tirmizî (r.a.)’nin Nevâdir’ül-Usûl adındaki kitabında Abdurrahman  bin
Semüre (r.a.)’den tahriç ettiği bir Hadîs-i Şerîf’te Abdurrahman (r.a.) şöyle
demiştir:

“Bizler bir gün Medîne mescidinde iken yanımıza Resûl-i Ekrem (s.a.v.) çıka
geldi ve:

“Muhakkak ben akşamleyin rüyâmda teaccüb edilecek şeyler gördüm. Şöyle ki:

1- Ümmetimden bir kimseyi gördüm. Yanına, canını almak için ölüm meleği
(Azrâil) gelmişti. O sırada bu zâtın, annesine ve babasına etmiş olduğu
iyilikler geldi de, ölüm meleğini o anda onun canını almadan geri çevirdi.

2- Yine ümmetimden bir kimseyi gördüm, ona karşı kabir azâbı açılıp yayılmıştı
-Yani kabir azâbını îfâ etmekte olan melekler kabir azâbını yaymışlardı-
Derken onun almış olduğu abdestleri yetişti de onu bu azâbdan kurtardı.

3- Yine ümmetimden bir kişiyi gördüm, kendisini şeytanlar kuşatmışlardı. Ona
Allah (c.c.)’ı zikretmesi yetişti de onu şeytanların arasından kurtardı.

4- Yine ümmetimden bir zâtı gördüm. Kendisini azâb melekleri kuşatmış halde
idi. Ona kıldığı namazlar yetişti de onu azâb meleklerinin elinden kurtardı.

5- Yine ümmetimden bir kimseyi gördüm ki o susuzluktan dilini dışarı sarkıtmış
vaziyette idi. Her ne zaman (su içmek için) havuz başına gelirse oradan
kovuluyordu. Derken yanına, tutuğu oruçları geldi ve ona su içirerek onun
susuzluğunu giderdi ve onu suya doyurdu.

(Ölüm, kıyâmet, Âhiret, İ.Şa’rânî, Sh: 160)

KARGA VE GÜVERCİN

Tefsirlerde naklolunur ki: Nuh (a.s.)’ın gemisi Cûdî dağı üzerinde karar
kılınca, Nuh (a.s.) kuşların bulunduğu kısmı açarak, ne kadar beldenin
garkolduğunu, ne kadar daha su bulunduğuna dâir bir haber getirmesi için
kargayı gönderdi. Karga orada bir cife görüp üzerine kondu ve geri dönüp haber
getirmedi. Meselde “Kargadan daha ağır” denilmesi bundandır. Sonra güvercini
gönderdi. Güvercin yeryüzünde konacak bir yer bulamayıp gagasına aldığı bir
zeytin yaprağını getirdi. Nuh (a.s.) suyun azalıp ağaçların bittiğini anladı.
Sonra tekrar gönderdi. Bir yere konduğunda ayakları kırmızılarına kadar yere
battı, çamurlu ayaklarıyla geri dönüp geldi ve ayaklarını gösterdi. Nuh (a.s.)
yeryüzü hakkında bir bilgi edinip güvercini tebrik etti. Ona boynundaki
yeşilliği verip emniyetde olması için duâ etti, o da evlere ısınır. Karganın
da korkak olması için duâ etti, o da evlere ısınmaz ve herkes kargayı
uğursuzluğun alâmeti olarak kabul eder. Arablar “gurbet” kelimesinin onun
isminden yapmışlardı;ayrılık kargası derler. Çünkü o, Nuh (a.s.)’dan ayrıldı,
bir daha geri dönmedi. (Yunus ve Hûd Sûreleri, Sh:114-115)

a a a

Hergün sabah namazının farzı ile sünneti arasında sağ eli ile alnını tutarak
15 defa “rabbena etmim lena nurana veğfirlena inneke alâ külli şeyin kadîr”
ayetini okuyup her okudukça “ya nur, ya basîr, ya nur, ya basîr” diyen ve 5
defa da “yarabbi kavvi basari allahümme eşfi enteşşafi, allahümme afi entel
muâfi” söyleyen kimsenin biîznillahi teâlâ gözleri ağrımaz ve gözlerinde
hastalık varsa biîznillahi teala şifa bulur.  (Dualar ve Zikirler, s. 144)

MAYIS

NAMAZI EHVEN TUTANLAR

Namazı ehven tutanlar hakkında Peygamberimiz -sallallahu aleyhi ve sellem- şu
mazarratların olacaklarını haber vermişlerdir.

Dünyada olan zararları:

1- Rızkından bereket kalkar,

2- Hanesinden bereket kalkar,

3- Cenab-ı Hak, yüzünden imân nurunu kaldırır,

4- Mü’min-i hâlis indinde zelîl ve hakîr olur.

Ölüm anında zararları:

1- Susuz olarak vefat eder. Su içinde olsa dahi fayda vermez.

2- Aç olarak vefat eder.

3- Rûhunun alınması gayet müşkil olur.

4- İmanından ekseriyetle korkulur.

Kıyametteki zararları:

1- Kabirden kalkınca yüzü siyah olarak kalkar,

2- Hesabı gayet güç olur,

3- Cenab-ı Hakk’ın rahmetinden uzak olduğu alnında yazılı olur.

4- Cehenneme dâhil olanlarla cehenneme dâhil olur.

(R.Mahmud Sâmi (k.s.), Musahabe, C. 6, Sh: 17)

Z Z Z

Her sabah ve her akşam yedi defa:

“Hasbiyellahü la ilahe illahüve aleyhi tevekkeltü vehüve rabbûl arşil azîm”,
diyen kimsenin dünya ve ahirete ait ne üzüntüsü varsa Allah (c.c.) giderir,
bunda ister sadık, ister kâzib olsun.    (Dualar ve Zikirler, S. 149)

DÂVÛD (A.S.)

Yüce Allâh: Dâvûd (a.s.)’a saltanat verdiği gibi, Hikmet (Peygamberlik) te
vermiş, kendisinde hükümdarlıkla Peygamberliği birleştirmiş, kendisine, semâvi
kitaplardan Zebûr’u indirmiştir.

Dâvûd (a.s.); İsrail oğullarına kral olduğu zaman, kılık değiştirip kendisini
belirsiz ederek halk arasına karışmayı ve kendisinin icrâat ve gidişatı
hakkında soruşturma yapmayı âdet edinmişti.

Çarşıda, pazarda, gördüğü kimsenin, hemen yanına varır; Ona:

“Dâvûd (a.s.) hakkında ne dersin?” diye sorar, o da, onu över ve hayırlı
olduğunu söylerdi.

Dâvûd (a.s.), Yüce Allâh’a:

“Ey Allâhım! Rızkın, en güzeli hangisidir? diye sordu.

“Ey Dâvûd (a.s.)! Elinin emeğidir!” buyuruldu.

Dâvûd (a.s.) kendisini ve ev halkını Beytülmal’a muhtaç etmeksizin elinin
emeğiyle geçindirecek bir geçim yolu ihsan etmesini, bir sanat öğretmesini ve
onu, kendisine kolaylaştırmasını Yüce Allâh’tan diledi.

Yüce Allâh da, ona, demiri hamur gibi yumuşatacak bir kudret ihsan etti.

Demir; ateşe sokulmaksınız, çekiçle vurulmaksızın, Dâvûd (a.s.)’un elinde mum,
hamur ve çamur gibi olur, Dâvûd (a.s.), onu, istediği şekle koyardı.

Yüce Allâh (c.c.), ona, zırh gömlek yapma sanatını da öğretti.

Bu, yüce Allâh (c.c.)’ın onun için seçtiği bir sanattı.

O, böylece, zırh gömlek yapıcısı oldu.

Dâvûd (a.s.), zırh gömlek yapanların ilki olduğu gibi, onu giyenlerin de, ilki
idi.      (M.Asım Köksal, Peygamberler Tarihi)

MİSAFİRİN İHTİYACINI GİDERMEK

Gelen misafir kim olursa olsun kendisine yemek ikram etmemiz, su ihtiyacını
gidermemiz ve o kişinin şeriati yaşayıp yaşamadığına bakmamalıyız. Bu şekilde
davranmak ilahî ahlâkın bir gereğidir. Zira görüyoruz ki, Allah iyilere de
kötülere de rızıklarını vermekte...

Birçok cömert ve misafirperver kişilerin, sırf övünmek ve kendini
diğerlerinden üstün görmek için çalıştıklarına ve mallarını bu uğurda infak
ettiklerine şahid olunur.

Ebu eş-Şeyh şu hadîsi rivayet eder; Resûlullah (s.a.v.) “En seçkininiz, aç bir
kişinin karnını doyurandır” buyurmuşlardır.

Hâkim ve Beyhakî merfûen şu hadîsi rivayet ederler: “Zavallı, fakir bir
müslümanın karnını doyurmak, Allah’ın rahmetini kazanmak demektir.”

Şeyhayn merfûan şu hadîsi rivâyet ederler: “Adamın bir yolda yürürken sıcaktan
bunalır, çok susar, bir kuyu görür. İçine iner, kanıncaya kadar içer. Dışarı
çıkınca susamış bir köpeğin toprağı eleyip yaladığını görür. Bu hayvan benim
gibi son derece susamıştır diyerek kuyuya iner, mestine su doldurur, (kuyudan
çıkmak için) mesti ağzıyla tutar, sonra çıkar, köpeği sular. Bundan dolayı
Allah bu kulunu sena edip mağfiret buyurur.” (Hadîs-i Şerîf)

Buhârî “Tarih”inde, İbn Hüzeyme “Sahih”inde merfûan şu hadisi rivayet ederler:
Her kim bir su kuyusu kazar ve bu kuyudan, kuşlardan tutun da insan ve cinden
ciğerleri susuzluktan yanıp kavrulan bir yaratık su içmez ki, bunu kazana Hak
Teâlâ kıyamet gününde ecir ve sevab vermiş olmasın.” (Hadîs-i Şerîf)     (El-
Uhûdül Kübrâ, İ.Şa’rânî, s. 209)

H H H

ÂŞÛRE GÜNÜ

Muharrem ayının 10. günü Âşure günüdür. Hz. Âişe (r.anha)’nin bildirdiğine
göre: Âşûre günü orucunu, öteden beri Kureyş müşrikleri de, Peygamberimiz
(s.a.v.) de tutardı.

Âşûre günü, Kâbe’ye müşrikler tarafından yeni örtü örtülürdü.

Ramazân orucu, Medîne’de müslümanlara farz kılınınca, Peygamberimiz (s.a.v.):

“Âşûre günü orucunu tutmak isteyen, tutsun. Bırakmak isteyen de bıraksın1
Ramazandan sonra en faziletli bir ay olan Muharrem’de tutulan oruçtur. Allah
(c.c.)’ın, âşûre günü orucunu, ondan önceki yılın günahlarına keffâret
kılacağını umarım!” buyurmuştur.

Âşûre günü orucu, yahudilere benzememek için Muharrem’in 9, 10 veya 10, 11.
günleri olmak üzere iki gün, daha güzeli ise 9, 10 ve 11. günleri olmak üzere
üç gün olarak tutulabilir.

F F F

Mûsa (a.s.) bir münacâtında şöyle demiştir:

“-Ya Rabb! Sen semâdasın, biz ardayız. Senin gazabını hoşnutluğundan ayıran
âlamet nedir?”

Hakk sübhânehü ve Teâlâ vahy etti ki:

“– İnsanların başına hayırlılarını getirdiğim zaman, bu hoşnutluğumun
alâmetidir. Şerlilerini getirdiğim zaman da, bu gazabımın alâmetidir.”

(R.M.Sâmî (k.s.), Ashâb-ı Kirâm, Sh: 133)

ÂŞÛRE GÜNÜ HÜRMETİNE

1- Bugünün hürmetine aşağıdaki duâ üç defa okunacaktır.

Bismillahirrahmanirrahim

Elhamdülillâhi Rabbil âlemin. Vesselâtü vesselamü alâ seyyidiniâ Muhammedin ve
alâ âlihi ve sahbihi ecmâîn. Allahümme entel ebediyyül kadîm. Elhayyül kerim.
El-Hannân’ül-Mennân ve hâzih senetün cedidetün es’elüke fihel’ ismete
mineşşeytanirracîm. Vel’avne alâ hâzihin nefsil’ emmâreti bis sui vel’
iştiğale bimâ yukarribûni ileyke Yâ Zelcelâl vel’ikrâm. Birahmetike yâ
erhamerrâhimîn. Ve Sallallâhü ve selleme âlâ seyyidinha ve nebiyyina
Muhammedin ve alâ âlihi ve sahbihî ve ehlibeytih ecmâîn.

2- 70 defa: Hasbinallahü ve niğmel ve niğme mevlâ ve niğmel nasîr. Gufrâneke
rabbenâ ve ileyke masîr.

3- Bol bol istiğfar edilecek, 4- 313 defa: Lâ ilâhe illa ente sübhâneke inni
küntü minezzâlimin. 5- Muharrem ayının 9-10, 10-11 veya 9-10-11. günleri oruç
tutulacak. 6- Gusl (boy abdesti) alınacak. 7- En az bir mü’mine iftâ
ettirilecek (böylece bütün mü’minler iftâr ettirilmiş olur. 8- Bir hasta
ziyâret edilecek. 9- Eve getirilen normal günlerdeki rızık ne ise bugüne
hürmeten o rızık arttırılacak. Cenâb-ı Hakk, o kulun Âşûre günü hürmetine evin
rızkını artırmasından, bütün sene o kulun rızkını bollaştırır. (Efdali on
çeşit olmalı). 10- İşrâk vaktinden sonra 4 rekât namaz kılınacak. Her rekâtta
Fâtiha’dan sonra 51 adet İhlâs-ı Şerîf okunacak.

H H H

İLK ÂŞÛRE YEME⁄İ

Nuh (a.s.) beraberindekilerle gemiden âşûre günü indi. O gün oruç tuttu ve
Allah (c.c.)’a şükür olmak üzere maiyyetine oruç tutmalarını emretti.

Azıkları artmıştı. Birisi bir avuç buğday, diğeri bir avuç nohut getirdi. Yedi
çeşit hububât ile Nuh (a.s.) onlara yemek pişirdi. İnsanlar bunu âşûre günleri
için âdet edindiler ki yapanlar için ecr-i azîm vardır. Fakirleri ve
miskinleri de doyurmak lâzımdır. Zikrolunduğuna göre Allah-ü Teâlâ (c.c.)
âşûre gününde zemzemi diğer sularla beraber akıtır. O gün gusleden kimse bir
sene boyunca hastalık görmez. Er Ravz’ül Fâik’de bu şekilde yazılıdır.

(Hz. R.Mahmud Sâmi (k.s.), Yûnus ve Hûd Sûreleri)

h h h

“Resûlullah (s.a.v.) Efendimiz âşûre gününde oruç tutar ve o günlerde oruç
tutmayı emrederdi.”          (Riyaz’üs Sâlihîn, C. 2, Sh: 589)

h h h

“Aşûre gününde tutulan orucun fazileti geçmiş senenin günâhına keffâret olur.”

(Riyaz’üs Sâlihîn, C. 2, Sh: 509)

h h h

“Birisi Allah (c.c.) korkusundan ağlayan, diğeri Allah (c.c.) rızâsı için gece
nöbet bekleyen iki gözü, Cehennem ateşi yakmaz.”

(Riyaz’üs Sâlihîn, C. 2, Sh: 544)

ÂŞÛRE GÜNÜ

Fakih anlatıyor:

Bir rivayete göre Resûlullah (s.a.v.) şöyle buyurdu:

– “Bir kimse, muharrem ayının âşûre günü oruç tutarsa Allahû Teâlâ o kimseye
onbin melek sevabı ihsan eder.

Bir kimse, muharremin âşûre günü bir yetimin başını okşarsa ondaki her kılın
sayısınca Allah o kulun derecesini yükseltir.

Bir kimse âşûre akşamı bir mü’mine iftar ettirirse Muhammed ümmetine iftar
yemeği vermiş ve onları doyurmuş gibi olur.”

Dediler ki:

– Ya Rasûlallah! Allahû Teâlâ âşûre gününü diğer günlere nazaran gerçekten
üstün kılmış.

Bunun üzerine Rasûlullah (s.a.v.) şöyle buyurdu:

– “Evet öyledir. Allahû Teâlâ yerleri, gökleri ve dağları, denizleri, Levhi,
Kalemi, Âdem’i, Havva’yı, Cenneti o gün yarattı ve Âdem’i cennete o gün koydu.

İbrahim, o gün doğdu; Allah, onu o gün ateşten kurtardı. Ona oğlunu kurban
etmesini o gün emretti, oğluna karşılık kurbanı o gün indirdi.

Firavun o gün boğuldu. Eyyub’un belası o gün kalktı. Allahû Teâlâ, Âdem’in
tevbesini o gün kabul etti. Davud’un hatasını o gün bağışladı. Süleyman’ın
mülkünü o gün verdi. İsa o gün doğdu. İsa ve İdris o gün semaya yükseldiler.
Rasûlullah (s.a.v.) âşûre günü doğdu. Kıyamet o gün kopacaktır.
(Tenbih’ül Gafilîn, S. 382-383)

TEFEKKÜRÜN FAZİLETİ

Allahû Teâlâ Kur’ân-ı Kerîm’in müteaddit âyetlerinde tefekkür ve düşünceyi
emretmiş ve bir âyette onu överek şöyle buyurmuştur:

“Onlar, ayakta iken, otururken, yanları üstüne yatarken, Allah’ı anarlar,
göklerin ve yerin yarıtılışını düşünürler: “Rabbimiz sen boşuna yaratmadın”
derler. (3-Âli İmrân: 191)

Abdullah İbn Abbâs (r.a.) anlatıyor. “Bir cemaat, Allahû Teâlâ’nın zâtı
üzerinde tefekküre başlamış. Bunun üzerine Resûl-i Ekrem:

Allah’ın yarattıkları üzerinde düşünün, zâtı hakkında düşünmeyin. Zira siz
O’nun kadrini takdir edemez, O’nu anlamağa güç yettiremezsiniz” buyurdu.

Hasan-ı Basri de: “Bir saat tefekkür, bir gece ibâdetinden hayırlıdır”
demiştir.

Fudayl da: “Tefekkür, senin aynandır; iyilik ve kötülüklerini sana gösterir.”
demiştir.

Tavûs’un anlattığına göre, Havarileri İsâ aleyhisselâm’a:

– Ey Allah’ın ruhu, şu anda yeryüzünde senin gibi, başka birisi varmıdır? diye
sormuşlar, o da:

– Evet, sözü zikir, sükûtu fikir ve bakışı ibret olanlar benim gibidirler,
dedi.

Hasan-ı Basri de: “Sözü hikmet olmayan adamın konuştukları lâğıv, tefekkür
etmeyenin sükûtu sehiv, ibret nazarı ile bakmayanın bakışları sehivdir.” dedi.
(demiştir.)          (İhyâu Ulûmi’d-din, C: 4, Sh: 762, 764)

EBÛ CEHİL’İN KATLİ

Bedir Harbi sırasında Resûl-i Ekrem (s.a.v.) Efendimiz Hazretleri:

– “Acaba Ebû Cehil ne yapıyor? Kim gidip de ondan haber getirir?” buyurdukta:

Abdullah İbn-i Mes’ûd (r.a.) Hazretleri seğirtti, Ebû Cehil’in yanına gitti,
gördü ki can çekişiyor. Hemen başını kesmek üzere sakalından tuttu. Ve
ayağıyla boynuna bastı. Ebû Cehil gözlerini açtıkta: “Yâ Ebû Cehil sen misin?”
dedi. Ebû Cehil ise son nefese gelmiş olduğu halde pervâsız İbn-i Mes’ûd
(r.a.)’a:

– “Ey koyun çobanı! Pek sarp bir yere çıkmışsın. Bir büyük kişiyi kavm ü
kabîlesi öldürmek hemen şimdi olmuş bir iş değil â! Bu olağan iştir. Fakat
galebe hangi taraftadır?” diye sordu.

Abdullah İbn-i Mes’ûd (r.a.) de:

– “Nusret ve galebe Ehl-i İslâm’a yüz gösterdi” dedi.

Ebû Cehil’in sekerât halinde daha ziyâde ye’se düşürdü.

Ebû Cehil; artık her cihetten me’yûs ve nevmîd olunca:

– “Muhammed (s.a.v.)’e şöyle, şimdiye kadar O (s.a.v.)’nun düşmânı idim, şimdi
düşmânlığım bir kat daha arttı.” dedi.

Derhâl Abdullah İbn-i Mes’ûd (r.a.) başını kesti. Son nefesinde de îmâna
gelmeyip küfründe ısrâr ile cânını Cehennem’e ısmârlayıp gitti.

          (Bedir Gazvesi, Hz. R.M.Sâmî (k.s.), Sh: 61)

KABRİN DIŞARI ATTI⁄I YAZICI

Enes b. Malik ile üvey babası Ebu Talha’nın bildirdiğine göre; Peygamberimize
vahiy kâtipliği yapan bir adam vardı ki, bu adam, Bakara, Al-i İmran
sûrelerini ezberleyip Müslümanlar arasında itibar kazandıktan sonra, Gafûren
Rahîmâ yerine Alimen Hakîmâ yazmayı Peygamberimize kabul ettirdiğini bahâne ve
irtidâd edip kaçmış ve: “Ben, Muhammed’e gelen Vahyî istediğim gibi yazardım!”
diyerek iftira ve yaygaraya başlamıştı.

Adam çok geçmeden ölünce, Peygamberimiz: “Yer, onu kabul etmeyecektir!”
buyurdu.

Adamın cesedini, gömüldüğü yerden dışarı atılmış buldular.

Ebu Talha: “Bu adama ne oldu?” diye sordu.

“Kaç kerre gömdük. Yer, onu kabûl etmiyor!” dediler.

Buharî’nin Enes b. Mâlik’ten rivâyetine göre: bu vakıa, şöyle olmuştur:

“Neccaroğullarından hıristiyan bir adam vardı. Müslüman olup Bakara ve Âl-i
İmrân sûrelerini okumuştu. Peygamber Aleyhisselâma da, Vahiy yazardı.

Bu adam hıristiyanlığa döndü “Muhammed, bir şey bilmez. Ancak, benim kendisine
yazdığım şeyleri bilir!” demeğe başladı.

Allah’da, onu öldürdü.

Hıristiyanlar, gömdüler. Fakat, sabah olunca, gömüldüğü yer, onu dışına
atmıştı.

Bunun üzerine, Hıristiyanlar: “Bu, Muhammed ile Eshâbının işidir. Onların
arasından çıkıp kaçtığı için, bu din kardeşimizin ölüsünden kefenini soydular
ve onu meydanda bıraktılar.” diye iftira ettiler.

Derin bir çukur kazarak onu içine bıraktılar.

Fakat, sabah olunca, gömüldüğü yerin, onu, yine dışına attığı görüldü.

Hıristiyanlar: “Bu, Muhammed ve Eshabının işidir. Onların arasından çıkıp
kaçtığı için, bu din kardeşimizin ölüsünden kefenini soydular ve onu kabrin
dışına bıraktılar!” dediler.

Bir yerde, yine, bir çukur kazdılar. Güçleri yettiği derecede
derinleştirdiler...

Fakat, sabah olunca, o yerin de, onu dışına attığı görüldü.

Bunun üzerine, Hıristiyanlar, bu işin, insanlar tarafından yapılmadığını
anladılar ve onu açıkta bıraktılar.      (İslam Tarihi, C: 8-9, Sh: 186-187)

SAHABENİN FAZİLETİ

Akıllı olan, sahabe hakkında güzel konuşmalıdır. Onların hiçbiri için kötü söz
etmemelidir. Dinini korumak için bunu yapmalıdır. Abdullah b. Mugaffel,
Resûlullah (s.a.v.)’ın şöyle buyurduğunu anlattı:

– “Allah, Allah, ashabımın işini Allah’a havale ederim. Benden sonra onlara
kin tutmayın, Bir kimse onları severse, benim sevgime göre sevsin. Bir kimse
onlara buğzederse, benim buğzuma göre buğzetsin. Onlara eziyet eden, bana
eziyet etmiş olur. Bana eziyet eden Allah’a eziyet etmiş olur. Allah’a eziyet
edeni de Allah’ın yakalayacağı korkusu vardır.”

Ebû Hüreyre (r.a.) Resûlullah (s.a.v.)’ın şöyle buyurduğunu anlattı:

– “Bu dört (kişinin sevgisi, ancak mü’min olan kalpte birleşir.”

Yani Hz. Ebubekir’in, Hz. Ömer’in, Hz. Osman’ın ve Hz. Ali’nin (Allah onlardan
razı olsun).

Ebû Zübeyr, Câbir b. Abdullah’dan naklen, Resûlullah (s.a.v.)’ın şöyle
buyurduğunu anlattı:

– Ebû Bekr vezirimdir. Benden sonra ümmetim başına kaimdir. Ömer habibimdir.
Osman, bendendir. Ali kardeşimdir. Sancağımın sahibidir.         (Tenbih’ül
Gafilîn, S. 957-958)

` ` `

“Bana Cibril’in öğrettiğini, sana öğreteyim mi? Çok cimri ve kıskanç birine
yahut zalim bir sultana yahut kötülüğünden korktuğun kötü bir borçluya işin
düştüğün zaman okursun:

“Allahümme entel azîzül kebîrü ve ene abdukezzaifüzzelilü lahavle vela kuvvete
illa bike. Allahümme sehhırli fülanen kema sehharte firavne limusa veleyyin li
kalbehü kena leyyentel hadidelidavu de fe innehü la yentîku illa biîznike
venasiyetühü fî kabzetike ve kalbühü fîyedike celle senaü vechike ya
erhamerrahimîn.”

          (Dualar ve Zikirler, Sh: 154)

DİŞ SA⁄LI⁄I

Dişler sindirimi kolaylaştıran, konuşmayı düzenleyen, insan görünümünü
güzelleştiren sağlığı koruyucu organlardır. Ağız ve diş temizliği, ağzın
kokmasını ve dişlerin sararmasını önler, ağız sağlığının korunmasını ve
dişlerin çürümesini temin eder. Diş sağlığını korumak için (şekerli) sakız
çeşitlerinden, sert şeyleri diş ile kırmaktan, ard arda aşırı sıcak ve soğuk
yiyecekleri yemekten kaçınmak gerekir. Ayrıca sık sık kürdan ile kurcalamak da
dişleri bozar, ağız kokusu yapar. Sütü devamlı içmek dişlere ve diş etlerine
zararlıdır. Bu sebeple süt içtikten sonra ağız su ile yıkanmalıdır. Nitekim
Peygamber Aleyhis-Selâm süt içtikten sonra su ile ağızını iyice yıkamış ve
“Çünkü süt yağlıdır” buyurmuştur.

Bal, ağızdaki yaraları ve diş etlerindeki şişlikleri gideren bir merhemdir.
Bal ile dişleri fırçalamak dişetlerini korur ve dişleri beyazlaştırır. Tuz
dişleri parlatır, ağız kokusunu giderir, diş etlerini kuvvetlendirir.

Misvak ağzı temizler, diş etlerini pekiştirir. Ağız kokusunu ve dişlerin
sararmasını giderir. Nitekim Peygamber Aleyhis-Selam misvak kullanmaya çok
önem vermiş pek çok hadiste bize misvak kullanmayı öğütlemiştir. Peygamber
Aleyhis-Selam:

“Misvak kullanınız! Zira misvak ağzı ve dişleri temizler. Cebrail Aleyhis-
Selam her gelişinde bana misvak kullanmayı tavsiye etti. O kadar ki, bana ve
ümmetime farz kılınacak diye korktum...”

“Şüphesiz ki ağızlarınız Kur’ân’ın yollarıdır. Onu misvak ile temizleyip
güzelleştiriniz.”

“Ümmetimden abdest alırken ve yemekten sonra ağızlarını ve dişlerini
temizleyenler ne güzel iş yapmış olurlar.”

“Ben dişlerimi o kadar misvaklarım ki, bazen ön dişlerim (ve etleri) sökülecek
diye korkarım.”

“Yemekten sonra dişlerinizi temizleyip ağzınızı yıkayınız! Zira bu hareket
dişler için sağlık vericidir” buyurmuştur.

Tuzlu zeytin suyu diş etlerini kuvvetlendirir. Sirke ile ağızda gargara yapmak
her çeşit diş ağrısını teskin eder. Sirke diş etlerine ve diş ağrılarına karşı
faydalıdır. Gözlere çekilen sürme gözün görme duygusunu kuvvetlendirir, misvak
ise dişleri sağlamlaştırır.     (Tıbbî Nebevi-1, Sh: 214)

HZ. ÖMER (R.A.)’İN HİCRETİ

Hicret ederken hep Ashâb-ı Kirâm, gizlice Mekke’den çıkıp, Medine’ye geldiler.
İllâ Ömer’ül-Fârûk (r.a.) alenî olarak hicret eyledi.

Şöyle ki:

Kılıcı kuşandı, yayını omuzuna astı. Oklarını eline aldı. Ve Rüesâ-yı Kureyş
Ka’be-i Mükerrem’e etrâfında halka halka olup oturmakta iken Harem-i Şerîfe
gitti. Beyt-i Şerîf’i yedi defa tavâf etti. İki rek’ât namaz kıldı. Sonra:

“– Yüzleriniz kara olsun!” diye Rüesâ-yı Kureyş’e bed-duâ ederek yanlarından
geçerken:

“– Anasını ağlatmak ve evlâdını yetim ve karısını dul bırakmak isteyen kimse,
şu vâdînin öte tarafında bana kavuşsun!” dedi.

Mekke’den çıktı ve Medîne-i Münevvere’ye hicret etti, arkasına düşen olmadı.

Hz. Ömer (r.a.) Uhûd Vak’ası günü Ashâb-ı Kirâm şaşırıp da müteferrik
oldukları zamân, Resûl-i Ekrem (s.a.v.)’in yanında pâyîdar olanlardan biridir.
Hem böyle şeci’ ve bahâdır ve hem de âlim ve âkıl ve müdebbir idi.

Ne zamân Ashâb-ı Kirâm arasında bir ihtilâf vukû’ bulsa, O’nun re’yi doğru
çıkardı.         (Hz. M.Sâmî, Hz. Ömer (r.a.), Sh: 145)

İBRET ALALIM

Bir kere Kureyş rüesâsı Hz. Ömer (r.a.)’i ziyaret etmişti. Mecliste azâd
edilmiş köleler de vardı. Kureyş beklediği halde Hz. Ömer (r.a.) bunlarla
konuşmakta devam etmişti. Ebû Süfyan (r.a.) bu muâmeleden kızarak:

“– Hâle bakınız. Bu gün köleler bize tercihen kabül olunuyorlar.”

Fakat bu söz, adalet ve hak muhibbi olanlar üzerinde hiç bir te’sir icra
etmemiş ve kendisine şu cevap verilmişti:

– Hz. Ömer (r.a.)’den şikayete hakkımız yoktur. Biz kendi hâlimize küselim.
Müslümanlık herkesi birden davet etti; biz davete icabette geciktik.
Binaenaleyh, bizden evvel İslâmiyeti kabul edenler, bize tekaddüm etmek
hakkını kazanmışlardır.     (R.Mahmud Sâmî, (k.s.), Hz. Ömer (r.a.), Sh:103)

GERÇEK VE DO⁄RU İMAN

İman-ı hakîki dilinle söyleyip kalbinle tasdîk etmendir. Bu iman, Allah’a
meleklerine, kitaplarına, peygamberlerine, âhiret gününe, ölüm sonrası
dirilişe, kadere (hayır ve şerri yapma kudretini Allah’ın verdiğine) inanman,
Cenneti hak, Cehennem hak, amellerin tartışılmasını, (hâsılı) Cibrîl
aleyhisselâmın getirdiklerini hak görmenle tahakkuk eder. Bu inancını açığa
vururken (inşaallah mü’minim) sözünden kaçınıp (kesinlikle mü’minim = hakka
mü’minim) demelisin. Gerçek imanı, ancak bu cümle aksettirir.

Sana misal vereyim: Meselâ adam karısına: “Allah dilerse boşsun, yahut efendi
kölesine: Allah dilerse hür (özgür)sün, yahut (tâcir): Allah dilerse aldım,
sattım” diyerek muâmelelerini istisnâlara rabtettiklerinde, bu muâmeleleri
geçersizdir. Yani, kadın boş, köle özgür, alış-veriş de akdedilmiş olmaz.
Bunun gibi, istisnâya merbut iman da hükümsüzdür.
(Sevadü’l A’zam, Sh: 12)

SON NEFES ENDİŞESİ

Müslüman, son nefesini nasıl vereceği endişesiyle Allah’tan korkmalıdır. Çünkü
îmanla mı yoksa -îmansız olarak göçmüşler gibi- küfür ile mi gideceğini
bilememekte. Son nefes korkusunu hissetmek bütün müslümanlara farzdır, bunun
delili şu mealdeki âyetlerdir:

1- “Fakat büyük zararı göze alanlar güruhundan başkası Allah’ın imhâlinden
emîn olmaz.” (El-A’raf: 99).

2- “...Şüphesiz ki Allah, cezası çok çetin olandır.” (El-Mâide: 2),

3- “Ey îman edenler, Allah’dan korkun. Herkes, yarın için önden ne göndermiş
olduğuna baksın. Allah’dan korkun. Çünkü Allah, ne yaparsanız hakkıyla
haberdardır.” (El-Haşr: 18). Peygamber sallallahu aleyhi ve sellem, kudsî bir
hadiste Allah Celle ve Alâ şöyle buyurduğunu haber verir:

“Kuluma iki korku ve iki emanı birlikte vermem. (Yâni) dünyada benden korkanı
âhirette emin kılarım, dünyada benden emîn bulunanı da âhirette korkuturum.”

Müslümanların imamı Ebû Hanîfe rahmetullahi aleyh der ki:“Kulun îmanının en
çok selbedildiği an ölüm ânıdır.”

Son nefes endişesini duymayan ve sonunun ne olacağı hususunda Allah’tan
korkmayan Mürcie ve Cebriyye mezhebinden sayılır.

          (Sevadü’l A’zam, Sh: 69)

HZ. ABDULLAH İBN-İ ABBAS

-radıyallahu anh-

Abdullah İbn-i Abbas -radıyallahu anh-’ın ilmi kesîr ve fazl-ı kemalde
bulunduğu için “Hayru’l-Ümme, Bahru’l Ümme, Fakihu’l Ümme” tesmiye olunan bir
Sahabiydi. Resûlullah -sallallahu aleyhi ve sellem-’in de amcazâdesidir.

Resûlullah -sallallahu aleyhi ve sellem- Efendimiz Abdullah hakkında “İlim,
hikmet te’vil’i Kitâb ile duâ buyurdular: Ve Cebrail -aleyhisselâm-ı Resûl’i
Ekrem hazretlerinin huzûr-ı şeriflerinde gördü. Babası Abbas -radıyallahu
anh-’a:

“– Ben Resûl -sallallahu aleyhi ve sellem- Hazretlerinin huzurunda bir racül
müşahede ediyorum.” deyince, Abbas -radıyallahu anh- da Resûlullah -sallallahu
aleyhi ve sellim-’e:

“– Ya Resûlallah! Amcanızın oğlu, hâlâ sizin huzurunuzda bir racül vardır,
diyor.” demiş, bunun üzerine Resûl-i Ekrem -sallallahu aleyhi ve sellem-
Efendimiz Hazretleri şöyle buyurmuşlardı:

“Evet, onun gördüğü Cebrâil’dir. Enbiyâdan gayri Cebrâil’i gören a’mâ olur.
Hazreti Allah’dan rica ederim ki, a’mâlığı âhir  ömründe ola,” buyurdular.

Fil-hakîka İbn-i Abbas âhir ömründe a’mâ oldu.

          (R. Mahmûd Sâmî, Ashâb-ı Kiram-I, Sh: 124-125)

P P P

ŞÜKÜR

Allah Teâlâ buyuruyor ki:

“...kullarımdan (hakkıyla) şükreden azdır.”                              (Sebe
Sûresi, âyet: 13)

“Hatırlayınız ki Rabbiniz (size) şunu bildirmişti.

– Andolsun, şükrederseniz elbette sizi (ni’metinizi)  arttırırım. Andolsun,
nankörlük ederseniz hiç şüphesiz benim azabım çetindir.” (İbrahîm Sûresi,
âyet: 7)

– Resûlullah (s.a.v.) buyuruyor ki:

“Yediğinin şükrünü eden kimse, Allah katında -oruçlu sabredenlerin-
derecesindedir.” Bunun üzerine Hz. Aişe (r.a.) dedi ki: Niçin ağlıyorsun?
Halbuki Allah senin gelmiş geçmiş bütün günahlarını yarlığadı.

Bunun üzerine Efendimiz:

– Şükreden bir kul olmayayım mı? (Tirmizî rivayet etmiştir.) Resûlullah
(s.a.v.) buyuruyor ki “kıyamet günü” nida edilir,

– Hamdedenler kalksın...

Bir zümre kalkar onlara bir sancak açılır.

Cennete girerler. Bunun üzerine soruldu:

– Hamdedenler kimlerdir?

Resûlullah (s.a.v.) buyurdular ki:

– Bulundukları her halde Allah’a şükreden kimselerdir. (İ. Gazâlî, Kırk Esas)

H H H

MÜ’MİNE GEREKEN ALLAH (C.C.)’A

TEVEKKÜL ETMEKTİR

Mü’mine gereken Allah (c.c.)’a tevekkül etmek, O (c.c.)’ndan başkasına değil,
O (c.c.)’nun muhâfazasına güvenmektir. Allah-û Teâlâ her iş ve bütün hallerde
vasıtalardan müstağni, bizzat ganiyyi mutlaktır. Bunun için Yûsuf (a.s.)’u
kuyuda muhâfaza etti.

Aynı şekilde Danyal (a.s.)’ı Buhtinnasr kuyuda bıraktı. Üzerine de iki aslan
bıraktı. Üzerine de iki aslan bıraktı. İkisi de asla zarar vermediği gibi
tabasbus ederek yaladı. Bir melek geldi: “Yâ Danyal, ben Rabb Teâlâ’nın
meleğiyim sana taam için beni gönderdi.” Danyal (a.s.): “-Kendisine zikredeni
unutmayan ve onu muhâfaza eden Allah (c.c.)’a hamd olsun.” dedi.

İbn-i Abbas (r.a.), Nebî (s.a.v.)’den rivâyet ediyor ki:“Resûlullah (s.a.v.)
def’i hacet için uzakça bir ağaç altına gitti. Ayakkabısının birini çıkardı ve
birini giydi. Bir kuş geldi öbür ayakkabıyı alıp semâya uçtu. İçinden gayet
siyah bir yılan düştü. Nebî  (s.a.v.) buyurdular ki: Bu Cenâb-ı Hakk’ın bana
ikrâm ettiği bir kerâmettir. Ve şu duâyı okudular: Allahım iki ayak yürüyenin
şerrinden, dört ayak yürüyenin şerrinden, karnı üzere yürüyenin şerrinden sana
sığınırım.” (Feyzü’l Kadir, C: 5, Sh: 397)

` ` `

Hz. Hâlid-i Bağdadî (k.s.) de buyurdu ki: “Her gün 40 kere samed ismi-i
şerîfine devam etmelidir.”          (Hz. R.M.Sâmî (k.s.), Hz. Yûsuf (a.s.),
Sh: 87-88)

FİTNENİN ZUHUR ETMESİ

İmam Buhari’nin (r.a.) Zübeyr bin Adiy tarikiyle rivayet ettiği hadiste Zübeyr
bin Adiy şöyle demiştir:

“Biz, Enes bin Malik (r.a.)’in yanına gelerek Haccac bin Yusuf es-Sakafi’den
(görüp) karşılaştığımız zulmü kendisine şikayet ettik. Bunun üzerine Enes bin
Malik:

“Sabrediniz, çünkü üzerinize hiçbir zaman gelmez ki Rabbınıza kavuşuncaya
kadar ardından geleni ondan daha şerlidir. Ben bu sözü Peygamberimiz
(s.a.v.)’den işittim, diye cevap verdi.”     (Buhari C: 8, Müslim, C: 4/2057.

Buhari ile Müslim’in (r.a.) Ebu Hüreyre’den (r.a.) rivayet ettikleri hadiste
Peygamber (s.a.v.) Efendimiz şöyle buyurmuştur:

“Zaman tekarüb ederek gece ile gündüz birbirine yaklaşır (salih, iyi) amel
eksilir, kalplere şiddetli cimrilik ve ihtiras yerleşir, fitneler zuhur eder
ve herç çoğalır.” Sahabeler:

– Allah’ın Rasûlü herç nedir, diye sordular. Rasulullah da:“(Herç)
öldürmektir, öldürmektir” buyurdu.

– “Âlimler “Zamanın tekarüb ederek gece ile gündüzün yaklaşmasının manası,
yani ömürlerin kısa olması ve o zamanda bereketin az olmasıdır” dediler.

Yine zamanın yaklaşmasından maksad, günlerin müddetlerinin kısa olmasıdır.
Buna Tirmizi’nin rivayet ettiği (şu):

“Şüphesiz ki zaman tekarüb edecek ve gece ile gündüz bir birine yaklaşacaktır
da nihayet sene ay gibi, ay hafta gibi, hafta gün gibi, gün saat gibi, saat de
hurma dalının yaprağının yanması kadar kısa olacaktır.” Hadîs-i Şerifi delâlet
etmektedir. (Ölüm, Kıyâmet, Âhiret, İmam Şa’rânî, Sh:373)

KUR’AN HAKKINDA

Ebû Bekr Verrâk (r.a.)’ın küçük oğlu Kur’an okumağa hocaya giderdi. Bir gün
benzi sararmış olarak ve titreyerek erkenden hocasından geldi. Babası.

– Ey oğul sana ne oldu? dedi.

– Ey baba? Bu gün üstâdım bana Kur’ân âyetinden bir ders verdi. Onun mânâsını
işittim, korkumdan bu hale geldim, dedi.

– Ey oğul o âyet hangi âyetdir? dedi. Oğlu:

“Eğer küfür üzerine devam eder de kalırsanız nefsinizi azabdan nasıl
saklayacaksınız. O günde ki o günün şiddetinden çocuklar koca olurlar. Yani
saçları ağarır.”                       (Müzemmil Sûresi: 17)

İşte bu âyet-i celilenin mânasını o çocuk üstadından anlayınca korkusundan
hasta oldu. Ölüm döşeğine düştü, can verdi öldü. Babası oğlunun kabrine gider,
ağlar ve derdi ki:

“Senin oğlun Kur’ân’dan bir âyet işitti, Allah (c.c.) korkusundan can verdi,
sen ise bu kadar zaman Kur’an okur hatmedersin, ömrün artık sona erdi,  ecelin
de yaklaşdı fakat hâlâ hukuk-ı ilâhiyeden çocuk kadar korkmazsın! Meğer senin
gönlün kara taştan da katı imiş ki kalbine Kur’ân-ı âzim’üş-şân te’sir
etmiyor.”

Kur’ân-ı Kerîm okurken ve duâ ederken sesini çok yükseltme. Namaz vakti
gelince, hemen kıl. Geciktirirsen şeytân seni meşgûl eder. Bunun gibi bir
hayırlı işe niyyet ettiğin zamân hemen yap, yoksa şeytân  seni o hayırlı işten
men’eder.        (Dört Büyük Halife, Sh: 298)

HZ. OSMAN B. AFFÂN (R.A.)

Hz. Osman b. Affân Fil Vak’asından 6 sene sonra doğmuştur. Künyesi Ebû
Âmir’dir.

“Zinnûreyn” lakabıyla meşhur olmuşdur ki “iki nûr sahibi” demektir. Resûlullah
(s.a.v.) Efendimizin kerimesi Rukiyye (r.anha) ve onun vefatı üzerine diğer
kerîmesi Ümm-i Gülsüm (r.anha)’yı tezevvüc etmesi bu ünvan ile meşhur olmasına
vesile olmuştur.

Hz. Ebû Bekir (r.a.), Hz. Osman (r.a.)’a İslâmiyetten bahsetmiş, Resûlullah
(s.a.v.)’a götürmek üzereyken Resûl-i Ekrem (s.a.v.) Hz. Ebû Bekir(r.a.)’i
ziyarete geldi. Orada Hz. Osman (r.a.)’a: “Allah’ın ihsan ettiği Cennet’e
rağbet et. Ben sana ve bütün insanlara hidayet rehberi olmak üzere
gönderildim” dedi.

Hz. Osman (r.a.) diyor ki:

“– Resûl-i Ekrem (s.a.v.)’in lisanından duyduğum sözler o kadar saf ve sade, o
kadar i’câzkâr bir te’sîri hâizdi ki kelime-i şahadet kendi kendine ağzımdan
döküldü. Elimi Resûl-i Ekrem (s.a.v.)’e vererek müslüman oldum.”

Hz. Osman (r.a.) bir çok harplere iştirak etmiş Tebûk Gazası’nda İslâm
Ordusu’nun üçte birini yalnız kendisi teçhiz etmiştir. Bu yüzden Resûl-i Ekrem
(s.a.v.) bir hutbe i’rad ederek:

“– Yâ Rabbi, ben Osman’dan râzıyım, Sen de O’ndan râzı ol!” diye duâ
buyurmuştur.

          (Hz. R.M.Sâmî (k.s.), Hz. Osman (r.a.), Sh: 7)

HÛD ALEYHİSSELAM

Hûd (a.s.); orta boylu, esmer tenli, çok saçlı, güzel yüzlü idi. Âdem (a.s.)’e
benzerdi. Güçlü kuvvetli idi. Zühd’ü takvâ ve ibâdet ehli idi. Çok cömert ve
şefkatli idi. Yoksullara bol bol sadaka verirdi.

Hûd (a.s.)’ın kavmi, Âd kavmi idi. âd kavminin yurdları Hudramevt’e ve Yemen’e
kadar uzanan yerler olup Allah (c.c.)’ın yerlerinden, en genişi, en otlu,
sulu, bol nimetli olanı idi. Yerin üzerinde akan ırmakları, bağları,
bağçeleri, sürü sürü davarları, yer altında su depoları vardı. Başkalarına
verilmeyen boy, pos, güç kuvvet de onlara verilmişti.

Onlar, inatçı bir zorbanın emrini tutup ardından gittiler de: “Kuvvetçe bizden
daha güçlü kim varmış? diyerek yeryüzünde büyüklük taslamağa, memleketlerinde
azgınlık ve fesadlarını artırmağa halka zulmetmeğe başladılar. Ahiret
hayatını, öldükten sonra dirilmeyi inkâr ettiler. Sadda, Samud ve Henna
adındaki üç puta tapmaktan da geri durmadılar.

Yüce Allah (c.c.), âd kavmine kardeşleri Hûd (a.s.)’u peygamber olarak
gönderdi. O da onları bir olan Allah (c.c.)’a iman ve ibadete, insanlara
zulmetmekten vaz geçmeye dâvet etti ise de red ve tekzib ile karşılandı.

Bunun üzerine yüce Allah (c.c.) üç yıl onlardan yağmuru kesti. Onları, yağmur
dûası için, Mekke’ye bir heyet göndermek zorunda bıraktı. Yağmur yağdıracağını
sandıkları bir kasırga ile de yok olup gittiler.

(Peygamberler Tarihi, Sh: 117, M.A.Köksal)

ALLAH’IN MÜŞRİKLERİN KALBİNE

KORKU VERMESİ

“Hakkında Allah’ın hiçbir hüccet indirmediği şeyleri ona eş tanıdıklarından
dolayı küfredenlerin kalbine şiddetli bir korku salacağız. Onların yurdları
ateşdir. Zalimlerin dönüp varacağı yer ne kötüdür.”

Uhud’da arız olan korku üzerine firar edip bir müddet gittikten sonra Ebu
Süfyan ve avanesi nedamet ederek geri dönüp ehl-i imanı tamamen kılınçtan
geçirmeyi azmetmişlerse de Allah Teâlâ’nın onlara inzal buyurduğu korku
sebebiyle cesaret edememişlerdir.

İşte Ehl-i İslamın azlığı ve bozulmasıyla beraber Allah Teâlâ’nın lutfu olan
korkuyu kâfirlerin kalblerine yerleştirmeğe bu âyetler vadini birinci defa
olarak Uhud vakasında lincâz buyurmuştur.

Burada işaret vardır ki insanların kalblerine korkuyu ve emniyeti, iştiyakı ve
isteksizliği ve buna benzer insana yön verici hisleri insana Cenab-ı Hak verir
ve sevk eder Nebi (s.a.v.) bunun için:

Kulların kalbleri Cenab-ı Hakk’ın yed-i kudretindedir. Onları dilediği gibi
çekip çevirir.

          (R.Mahmud Sâmî (k.s.), Uhud Gazvesi, Sh: 87-88)

` ` `

“Sizden birinize bir kardeşinin ölüm haberi geldiğinde şöyle desin:

İnnâ lillahi ve inna ileyhi raciun. Allahümmel hıkhü bissalihine vehlüfhü ala
zürrîyetihi filkabirine veğfîrlena velehü yevmeddîni allahümme latehrîmna
ecrehü vela teftînna badehü.”           (Dualar ve Zikirler, Sh: 155)

HZ. YUNUS (A.S.)’UN KISSASI

Fahr-i Râzi, Kâdî ve Hâzin’in beyânlarına nazaran Yûnus (a.s.)’un karyesi
Musul civârında Ninova kasabası idi. Ahalisi müşrik ve zâlimler olup irşâda
ihtiyaçlarına binâen Vâcib Teâlâ (c.c.) onları hakka da’vet için Yûnus
(a.s.)’u gönderdi. Da’vetine icâbet etmedikleri gibi istihzâ etmeleri üzerine
Yûnus (a.s.) imân etmedikleri takdirde kırk güne kadar azâbın geleceğini haber
verdi. Ve kavminin içinden çıkıp tenhâ bir mahalle çekildi.

Yûnus (a.s.)’dan yalan sâdır olmadığını ve her söylediğinin doğru çıktığını
bildikleri için Yûnus (a.s.)’un içlerinden çekildiğini görünce azâbın
geleceğini anladılar. Azâbın miadı geldiği gün semâdan siyâh bulutlar ve
dumanlar etrafı ihâta etmeğe başlayınca derhal nedâmet ederek imân etmek üzere
Yûnus (a.s.)’u aradılar. Bulamadılar. Kavmin ileri gelenleri bir dağbaşına
çıkıp tazarru’ ve niyâz etmeği tensib ettiler. Eski elbiseleri içinde
oldukları halde Cenâb-ı Hakk (c.c.)’dan kusurlarının afvini istirham ettiler.
Yalvardılar. Cenâb-ı Hakk (c.c.), duâlarını ve tevbelerini kabul buyurdu ve
gelecek azabı onların üzerinden kaldırdı. Tevbeleri ihlâs üzere olduğundan
merhamet-i ilâhiyyeyi celbe vesile oldu.

Duâlarında:

– “Yâ Rabbi bizim günâhımız büyükdür. Lâkin Sen daha büyüksün. Sen bize Sana
yakışanı yap, bize yakışanı yapma,” dedikleri mervidir.

(Hz. M.Sâmî (k.s.), Yûnus ve Hûd Sûresi)

MÜSLÜMANLARDA BULUNMASI

GEREKEN HASLETLER

Bütün ulemâ şu üç hasletin her müslümanda bulunması gerektiğinde ittifak
etmişlerdir ki bunlar da hepsi berâber olduğunda tamam olur, biri olmadan
diğerleri noksan kalır. Bu hasletler de şunlardır:

1. Zulümden Allah (c.c.)’ın ve Resûlü (s.a.v.)’nün râzı olmayacağı şeylerden
arındırılmış hâlis bir müslümanlık.

2. Temiz gıda, helâl lokma.

3. Amellerde sıdk u sadakat.

“Allah (c.c.)’ın bir takım kulları vardır ki, onlara “Ebdal” denir. Onlar
Allah (c.c.)’a ne çok oruç tutmakla, ne çok namaz kılmakla, ne çok hacca
gitmekle, ne sakallarının güzelliğiyle ulaşmışlardır. Allah (c.c.)’a vâsıl
olmalarının sebebi verâda sadâkatları, sâlih amellere hâlis kalb ile sağlam
niyetleri, sadırlarının selâmeti, yani kibr, kin, buğz gibi ahlâk-ı zemimeden
sâlim bulunmaları, ve bütün müslümanlara merhametli olmalarıdır. Allah (c.c.)
onları ilmiyle seçmiş ve kendi hâs kulları arasına koymuştur. Onlar İbrâhim
(a.s.)’in kalbi gibi kalblere sâhip olup kırk kadar ricâldirler. Bilesin ki,
onlar kat’i suretde hiç bir şeye sövmezler, hiç bir kimseye lânet etmezler,
kendilerinden aşağıdakilere ezâ etmezler,  tahkîr etmezler, kendilerinden
yüksekde bulunanlara hased etmezler.”

(Hz. M.Sâmî (k.s.), Yûnus ve Hûd Sûreleri)

SAFER AYINDA YAPACAKLARIMIZ

Bu ayda oruç ve namaz nâfile ibadetlerin yanısıra Safer ayına has duâ ve
ibâdetler yapılmalıdır. Bu günahkâr kulların en büyük silâhı duâsıdır.
Peygamber (s.a.v.): "Duâ ibadetin iliği ve özüdür." (Tirmizî).

"Allah(c.c.)'ın fazl-ı kereminden isteyiniz. Çünkü istenilmesinden hoşlanır."
(Tirmizi). "Muhakkak ki Allah, ısrâr ile duâ eden kulunu sever." (Taberânî)
buyurmuştur.

(SAFER AYINDA) HER GÜN OKUNACAK DUÂ:

"Bismillahirrahmânirrahîm. Eûzübillahi min şerri hâzezemâni ve esteîzü bihî
min şürûri sâirizzemâni ve eûzü bicelâli vechike ve cemâli kudsike en tücîrenî
minelbelâi fî hâzi hisseneti vekınâ min şerri mâkazeyte fihâ ve ekrimnâ
fîssaferi yâ ekremelekremîn. Ezhir vahtim hâzihişşühûre  a’leyye bisselâmeti
vesseâdeti veli ehl-i beytî veli akrabâî veli cemîı ümmeti Muhammedin
a’leyhıssalâtü vesselâmü birahmetike yâ Erhamerrâhimîn. Allahümme ferricnâ
biduhûlissaferi vâhtimlenâ bilhayri vezzafer.”

h h h h h h

İTAÂT

Peygamberimiz (s.a.v.) şöyle buyurdu:

"Dinleyin, itâat edin, velev başı kuru üzüm gibi küçük Habeşli bir köle size
kumandan olsa da."               (Buhârî, Müslim)

SAFER AYINDA KILINACAK NAMAZ

Safer ayının ilk ve son Çarşamba gecesi nısf’ul-leylden sonra yer yüzüne nâzil
olacak belâlardan Biiznillahi Teâlâ muhâfaza olmak için imsaktan evvel dört
rek’at nâfile namazı kılıp;

Fâtiha’dan sonra zamm-ı sûre olarak; Birinci rek’atte 17 “İnnâ a’taynâ”;

İkinci rek’atte 5 “İhlâs”;

Üçüncü rek’atte 1 “Kul eû’zü bi rabbi’l-felâk”;

Dördüncü rek’atte 1 “Kul eûzü birabbinnâs” okuyup selâmdan sonra dûa
edilecektir.

Keza, Safer ayının son Çarşamba’sının ya gecesi veya gündüzü iki rek’at namaz
kılıp, birinci ve ikinci rek’atte Fâtiha’dan sonra 11’er “İhlâs” okunacak.

Namazdan sonra 7 def’a istiğfar edilecek ve el kaldırıp 11 defa “Salât-ı
Münciye” ve sonlarında (İnneke alâ külli şey’in Kâdir) okunacaktır.

Bu dualarda, “Beni ve âile efrâdımı ve bilcümle mü’minleri âfât-ı semâvîye,
âfât-ı arziyyelerden ve cem’i belâlardan muhâfaza buyurulması” için niyâz
edilecektir.

j j j

Kenz’ül-İrfân’dan:

“Osmân İbn-i Affân (r.a.) Hazretleri dünyâda da, âhirette de herkesten ziyâde
bana yakındır.”           (Câmi’üs-Sağîr)

j j j

“İmâm-ı Osman Hazretleri ümmetim içinde hayâsı ile mevsûf olanların
birincisidir. İmâm-ı müşârün ileyh aynı zamânda ümmetimin en kerimidir.”
Hazret-i Osman (r.a.)’ın yalnız kölelerinden ikibindörtyüz neferini fî-
sebîllah âzâd buyurduğu mervîdir (radiyallahü anh)          (Câmi’üs-Sağîr)

j j j

“Cennet’te her bir Nebî için bir refik-ı mahsûs var. Benim de refikım Osmân
İbn-i Affan’dır.”          (Câmi’üs-Sağîr)

SAFER AYININ İLK VE SON

ÇARŞAMBA GÜNÜNDE OKUNACAK DUÂLAR

“Eûzübillahi mineşşeytânirracîm. Bismillahirrahmânirrahîm. Selâmün a’leyküm
ketebe Rabbüküm a’lâ nefsihihirrahmete. Selâmün a’leyküm bimâ sabertüm feni’me
ukbeddâr. Selâmün a’leyküm edhulûl cennete bimâ küntüm ta’melûn. Ve selâmün
a’leyhi yevme vülide ve yevme yemûtü ve yevme yüb’asü hayye. Ve selâmü a’leyye
yevme vülidtü ve yevme emûtü ve yevme üb’asü hayye. Selâmün aleyke
seesteğfirüleke Rabbî innehü kâne bî hafiyye. Ve selâmün a’lâ
menittebe’alttüdâ. Ve selâmün a’lâ ıbâdihillezînestafâ. Selâmün a’leyküm
lânebteğîl câhilîn. Selâmün kavlen min Rabbirrahîm. Selâmün a’lâ Nûhin fîl
âlemîn. İnne kezâlike neczîl muhsınîn. İnnehü min ıbâdinâl mü’minîn. Selâmün
â’lâ İbrâhîm. Kezâlike neczîl muhsinîn. İnnehü min ıbâdinâl mü’minîn. Selâmün
â’lâ Mûsâ ve Hârûn. İnne kezâlike neczîl muhsinîn. İnnehüma min ıbâdinâl
mü’minîn. Selâmün a’lâ İlyâsîn. İnne kezâlike neczîl muhsinîn. İnnehü min
ıbâdinâl mü’minîn. Ve selâmün a’lâlmürselîn. Selâmün a’leyküm tıbtüm fedhulûhâ
hâlidîn. Selâmün hiye hattâ matlaılfecr. Sadakallahülazîm. Allahümme bârik fî
şehrissaferi vâhtimlenâ bisseâdeti vezzafer.”

Z Z Z

Resûlullah (s.a.v.):

“Hastanın keyifsiz olmadığı halde birdenbire irtihâl etmesi;daha önceden
vasiyet gibi hususları ikmal etmiş sâlih kimseler için sebeb-i rahat, fasık
kimseler için de alâmet-i azâbdır” buyururlar.          (Câmi’üs-Sağîr)

PEYGAMBER (S.A.V.)’İN KONUŞMALARI

Hind b. Ebi Hâle, Peygamberimiz (s.a.v.)’i anlatıyor:

“Resûlullah (s.a.v.), daima düşünceli idi. Kendisinin susması, konuşmasından
uzun sürerdi. Resûlullah (s.a.v.) lüzumsuz yere konuşmazdı. Söze başlarken de,
sözü bitirirken de, Allah (c.c.)’ın ismini anardı. Konuşurken kısa ve özlü
kelimelerle konuşurdu. Resûlullah (s.a.v.)’ın sözleri, hep gerçek ve yerinde
idi. Resûlullah (s.a.v.) konuşurken ne fazla ne de eksik söz kullanırdı.
Kimsenin gönlünü kırmaz, kimseyi hor görmezdi. En ufak nimete bile şükr eder,
hiç bir nimeti yermezdi. Bir nimeti, ne hoşuna gittiği için över, ne de
hoşlanmadığı için yererdi.

Dünya için, dünya işleri için kızmazdı. Bir hak çiğnenmek istenildiği zaman
onun öcünü almadıkça, hiç bir şey, kızgınlığının önüne geçemezdi. Kendi şahsı
için asla kızmaz ve öç almazdı. Bir şeye işaret edeceği zaman parmağı ile
değil, bütün eli ile işaret ederdi. Hayret ve teaccüp ettiği zaman, elinin
duruşunu tersine çevirir, yanı avucu göğe doğru ise, onu yere doğru, avucu
yere doğru ise onu göğe doğru çevirirdi. Konuşurken el hareketi yapar, sağ
elinin avucunu, sol elinin baş parmağının iç tarafına vurur dururdu.

Kızdığı zaman, kızgınlıktan hemen vaz geçer, kızgınlığını belli etmezdi.
Neşelendiği, ferahlandığı zaman, gözlerini yumardı. En fazla gülmesi,
gülümsemekti. Gülümserken de, ağzındaki dişleri inci taneleri gibi görünürdü.”
(M.A.Köksal, İslâm Tarihi, C: 11, Sh: 416)

NEFSE MUHALEFET

Allah Teâlâ: “Rabbının makâmında korkup nefsinin heva ve hevese uymaktan
menedene gelince, onların yurtları cennettir.” buyurmuştur.

Resûlullah (s.a.v.): “Ümmetim hakkında endişe ettiğim hususların en korkuncu
heva ve hevese uymak ve Tûl-i emel (hırs) dir. Heva’ya tâbi olmak insanı hak
yolundan sapıtır. Tûl-i emel ise ahireti unutturur” buyurmuşlardır.

Malûm olsun ki, nefse muhalefet ibadetin başıdır. Şeyhlere İslâm’ın ne olduğu
sorulunca: Nefsi muhalefet kılıcı ile boğazlamaktır, diye cevap vermişlerdir.
Bilmek lâzımdır ki: Bir kimsenin içinde nefsâniyet yıldızları doğarsa, o
kimsenin kalbinde Allah (c.c.) ile üns güneşi batar.

Zunnûn Mısrî (k.s.) der ki: İbadetin anahtarı tefekkürdür, isabetli ibadetin
alâmeti heva-heves ve nefse muhalefettir, nefse ve hevaya muhalefet demek,
arzularını terketmek demektir.

İbn Atâ şöyle der: Nefis, cibilliyeti icabı edepsizdir, halbuki kul sürekli
olarak edebe riayet etmekle memurdur. Nefis  tabiatı icabı muhalefet
meydanında arzularına ulaşmasını engeller. Nefsini dolu dizgin salıveren, şer
ve kötü işlerde onun ortağı olur.

Nefse ait bir şeyi güzel ve hoş bulan kimseyi nefs mahveder. Aklı başında bir
kimsenin nefsinden razı olduğunu söylemesi nasıl mümkün olur ki: Babası asîl,
dedesi asîl, dedesinin babası asîl olan Halil İbrahim’in oğlu, İshak’ın oğlu,
Ya’kub’un oğlu Yusuf (a.s.): “Nefsimi temize çıkaramam, şüphe yok ki nefs
kötülüğü emredicidir. (Yusuf Sûresi, 53) demektedir.        (Kuşeyri Risâlesi,
Sh: 246)

ALİMİN RİYÂKARLI⁄I

Günün birinde Süfyan-ı Sevrî, Fudayl bin İyâz’a giderek:

– “Kardeşim, bana biraz nasihatta bulun.” demiş.

Fudayl şu karşılığı vermiştir.

– “Ben, siz alimler cemaatına ne ile nasihat edeyim. Siz, ülkeleri aydınlatan
bir ışık iken kendinize yazık ettiniz. Cehalet gecelerinin karanlığında
kalanları hidayete kavuşturan birer yıldız idiniz. Şimdi ise şaşkınlık içinde
kaldınız. Vâlilerin maiyyetine girip kaba minderler üzerinde oturuyor,
sofrasında bulunuyor, hediyyelerini kabul ediyor, sonra da kalkıp mescide
gidiyor, muallimlik makamına oturup: “Bize falan falancadan, o da
Resûlullah’tan rivayet etti...” diye başlıyorsunuz hadis okutmaya. Allah’a
yemin ederim ki, ilim isteklisi olmak böyle olunmaz.”

Fudayl’in bu sözleri karşısında Sevrî, kendini tutamayıp ağlamaya başladı. O
kadar ağladı ki, nerdeyse boğazı tıkanıp boğulacaktı. Çok mütehassis olarak ve
büyük bir ders alarak oradan ayrıldı.

Yine Fudayl’i dinleyelim: “Bir alim veyâ sûfinin dünya ve devlet adamları
nezdinde “iyi adamdır” diye anılmaktan hoşlandığını görürseniz, bilin ki o bir
mü’raîdir.”

Süfyan bin Uyeyne (r.a.) şöyle diyor: “İlim tahsil eden bir kimsenin, ilmi
arttıkça dünya nimetlerine karşı hırsınında arttığını görürseniz, ona ilim
öğretmeyiniz. Çünkü bu takdirde O’nun cehenneme gitmesine yardım etmiş
olursunuz.”

Yine Fudayl’i dinliyoruz: “İlmi ile gösteriş yapanların alâmetlerinden biri
de, ilimlerinin dağ kadar yüksek, amellerinin ise zerre kadar küçük olmasıdır.
Âlim, ilmiyle amel edince muhakkak onun acısını tadacaktır. Çünkü, ilim
mükellefiyetler getirir. İlim arttıkça mükellefiyetler de artar. O halde âlime
yakışan, ilmiyle sevinip övünmek değil, ilmin yüklediği mükellefiyet ve
mesuliyyeti idrak etmektir.”

          (İslam Büyüklerinin Örnek Ahlakı, İ.Şa’rânî, Sh:39-40)

KARDEŞLİK HAKKI İLE İLGİLİ BİR HADÎS-İ ŞERİF

Enes (r.a.) diyor ki: Bir gün Resul-i Ekrem’in huzurunda oturuyorduk. Resul-i
Ekrem, fındık dişleri görülecek şekilde gülümsedi. Hz. Ömer (r.a.): Anam babam
size feda olsun, Ya Rasulallah, sizi güldüren ne idi? diye sordu. Resul-i
Ekrem: “Ümmetimden iki kişi Allahu Teâlâ’nın huzuruna çıktı. Birisi: –
Allahım! Bu adamdan hakkımı al ve bana ver, dedi. Allahu Teâlâ o adama: –
Hakkını ver buyurdu. Adam:

– Ya Rabbi! Bir iyiliğim kalmadı, ne vereyim? dedi. Allahu Teâlâ Hak sahibine:
– Ne yapacaksın? Bu adamın iyilikten hiçbir şeyi kalmadı buyurur. Hak sahibi:

– Bari günahlarımı alsın, ya Rab! der, buyurdu ve sonrada ağlayarak:O gün öyle
büyük bir gündür ki, o günde başkalarının günahlarını yüklenmek şöyle dursun,
insan kendi günahının yükünden kurtulmağa muhtaç olduğu bir gündür. Resul-i
Ekrem devamla: Allahu Teâlâ hak sahibine:

– Başını kaldır, gözünü aç ve Cennetin şu muhteşem köşklerine bak, buyurur.
Hak sahibi:

– Ya Rab! Cennetde gümüşten şehirler, inci ve pırlantalarla işlenmiş altından
köşkler görüyorum. Bunlar hangi şehid, hangi sıddîk veya hangi peygamberindir,
diye sorar. Allahu Teâlâ:

İşte o gördüğün göz kamaştırıcı köşkler, bedellerini ödeyenler içindir
buyurur. Adam:

Yarab! Bunların bedellerini kim ödeyebilir ki? der.

Allahû Teâlâ:

– Sen ödeyebilirsin, buyurur. Hak sahibi:

– Neyim var ki, ben bunları nasıl alabilirim der. Allahu Teâlâ:

– Hakkını bu kardeşine bağışlamakla, bunlara malik olursun buyurur.

Adam: Bahşettim ya Rab! deyince Allahu Teâlâ:

– Haydi, arkadaşının elinden tutup beraberce Cennete girin buyurur. Sonra
Resul-i Ekrem devamla: – Allah’tan korkun ve aralarınızı düzeltmeye çalışın.
Zira Allahu Teâlâ Kıyamet gününde sizin aranızı düzeltir, buyurdu.    (İ.
Gazâlî, İhya, C: 2, Sh: 493-94)

HAZİRAN

İSTEYENDEN İLMİ ESİRGEMEMEK

İlmimizi mücadele aracı yapmamamız, nankörlük yapsalar da ihlâsla
isteyenlerden  ilmimizi esirgemememiz gerekir.

Öğretmenliğin şartlarından biri de, ihlâslı olmaktır. Aliyyü’l-Havvâs bu konu
üzerinde şöyle buyurmuş: “Öğretmenin ihlâsının bir alameti, öğretmiş olduğu
ilim hakkında insanların ileri geri konuşmalarına önem vermemesidir.
Talebesinden birinin dersini bırakarak kendisinden ayrılıp, başka bir âlimin
yanında okumasından üzülen bir alimin ilim yönünden hiç bir zaman ihlas
kokusunu koklamadığı anlaşılır. Bu sıfattaki bir öğretmen o ilmi hiçbir zaman
hazmetmiş sayılmaz. İlmi, gösteriş ve bir kazanç yolu olarak kullanıldığı
anlaşılır.”

Şeyh Efdalüddin de şöyle demiştir: “Peygamber Efendimiz (s.a.v.)’in
sözlerinden çekinen eski salih kişiler, tam bir şöhret sahibi olurum
korkusuyla, şahsi kazanç ve kötü niyetten uzak olarak, sırf talebelerinin,
ilmini öğrenmesi yönünden arzu ve cesaretleri artsın diye ilim yönündeki
bilgilerini gizlerlerdi. Halbuki bugünkü insanlar, susmaları için uyarılmış
olsalar, bu uyarıya kulak asmayıp durmadan konuşurlar. eski salih
bilginler;din kardeşlerine öğrettikleri ilimlerde şöhrete kavuşacaklarını
anlayınca, onları, daha çok öyle aydınlatmaya çalışırlardı ki, kendi nurlarını
insanların gözünde zayıflatmış olurlardı.”

Tirmizî ve diğerleri merfüan şu hadîsi naklederler: “İlmi, âlimlerle mücadele
etmek, aklı kıt kimselerde şüphe ve tereddüt yaratmak için öğrenenler,
kendilerine ateşte şimdiden bir yer hazırlasınlar.”

(El-Uhûdül Kübrâ, İ.Şa’rânî, Sh: 755)

ÖLÜM MÜ’MİNİ KORKUTMAZ

“Cenab-ı Hakk’ın Cenneti ve Cemâliyle müşerref olmak arzu edenler, ameli salih
işlesinler. Amel ve ibadeti ancak Cenab-ı Hak görsün diye yaparak Cenab-ı
Hakk’ın gayriye teşmil etmeyerek şirk ve riyâdan ictinâb etsinler. (Kehf 110).

Ölüm dört kısımdır.

1- Mevt-i ahmer (kırmızı ölüm): Nefis ve şeytan ile mücadele ederek
menhiyattan içtinab ile ibadet ve tâat için nefsi iksândır.

2- Meut-i esved (siyah ölüm): Münkir ve muhaliflerin zan ve kötülemesine, seb
ve şefmine, eza ve cefasına sabır ve tahammülden ibarettir.

3- Meut-i ahdar (yeşil ölüm): Belâ ve musîbetlere rıza göstermektir.

4- Meut-i ebyaz (beyaz ölüm): Açlığa dayanıp şikâyet etmemektir.

– “Müminler ölmezler. Belki bir dâr’dan öbür diyara intikal ederler.” hadîs-i
şerifi, mü’mini kâmil olanlar ölmezler; ancak bir mahalden diğer mahalle
naklolunurlar. Şeklinde de terceme olunur. Bir misal:

İmam-ı Gazâlî Hazretleri  hasta yatmakta iken bir kaç kişi gelerek evinin
yakınında bir bahçeye kendisini götüreceklerini ve orada biraz hava almasını
teklif etmişler, evinden çıkarak bahçeye götürmüşler. İmam-ı Gazâlî evinin
yanında böyle güzel bir bahçe olduğu halde kendisine mechûl kalmasını tefekkür
ederek teessüf etmiş. Hanesinden de bir vâveylâ feryad koparak cenaze
çıktığını görmüşler. Biraz sonra yanındakiler gitmeğe kalkmışlar. İmâm Gazâlî
de beraber gitmek istemiş, fakat kendisine orada kalacağını ve öldüğünü
söylemişler. İşte aşıkların  ölümü böyle bir evden bir bahçeye nakildir.
(Musâhabe-6, Sh: 189)

ZÜHDÜN ALÂMETLERİ

Bilmiş ol ki: bazan dünyalığı terkedenlerin, zâhid olduğu sanılır. Hâlbuki
öyle değildir. Zira Zâhidlikle övülmeyi sevenlerin, serveti terkedip geçim
darlığını tercih etmeleri kolaydır. Nice Rahipler vardır ki, ölmeyesiye yemek
yer, penceresiz, kapısız hücrelerde kalırlar. Onları sevindiren, insanların
darı bilip övmeleridir. Bu, kesin olarak onların zühdüne delâlet etmez. Zühd
mal ve mevkiden, insanların gönlünde yer almaktan çekinmekle mümkündür. Bu
sayede ancak dünyalıktan uzaklaşmış olabilir.

Demek ki zahidliği anlamak zor olduğu gibi zâhid içinde kendi zühd halini
anlaması zordur. Bunu anlayabilmek için bâtındaki üç alâmete dayanmalıdır.

Birinci alâmet: Varlığa sevinmemek ve yokluğa üzülmemektir. Nitekim Allahu
Teâlâ: “Elinizden çıkınca tasalanmayınız, onun size verdiği ile sevinip
şımarmayasınız diye.” (Hadid: 23) buyurmuştur.

İkinci alâmeti, zem ile medhi müvavi görmektir. Birincisi malda zühdün,
ikinciside câh ve mevkideki zühdün alâmetidir.

Üçüncü alamet: Çoğunlukla tâatın zevkine varmak ve Allah ile ünsiyet etmektir.
Zira gönül sevgi zevkinden hâli olamaz ya dünyayı veya Allah’ı sevecektir.
Bunlar gönülde, bardaktaki su ile havâ gibidir. Su varsa hava yok, su yoksa
hava vardır. İkisi bir arada olamaz. Allah ile ünsiyet eden başkası ile değil,
yalnız onunla meşgul olur.       (İhyâu Ulûmi-d-Din, C: 4, Sh:440-441)

YERYÜZÜNDE KILINAN İLK CENÂZE NAMAZI

Cenâze Namazı, Farz-ı kifâye’dir: Ölen bir müslümanın cenâze namazını,
müslümanlardan bir kısmı kılınca, öteki müslümanların üzerinden, cenâze
namazını kılma borcu kalkar.

Yeryüzünde ilk cenâze namazı, Hz. Âdem için kılınmıştır.

Übey b. Kâ’b’dan rivâyet edildiğine göre: Hz. Âdem, ölüm döşeğine düştüğü
zaman, oğullarına: “Oğulcuklarım! Ben Cennet meyvalarından yemeyi arzuluyorum,
özlüyorum!” dedi.

Oğulları, onu, babaları için aramağa, elde etmeğe gittiler.

Meleklerle karşılaştılar.

Meleklerin yanlarında, Hz. Âdem için kefen ve koku ile kazma, kürek ve zenbil
vardı.

Melekler: “Ey Âdem’in oğulları! Nereye gidiyorsunuz ve ne aramak
istiyorsunuz?” dediler.

Onlar da: “Babamız hastadır. Cennet meyvalarından yemeyi arzuluyor, özlüyor.
Onu toplamak için bizi gönderdi?” dediler.

Melekler: “Geri dönünüz. Babanızın eceli geldi!” dediler.

Hz. Âdem’in oğulları, meleklerle birlikte geri döndüler.

Hz. Âdem’in yanına girince, Hz. Havvâ korktu ve Hz. Âdem’e yapıştı.

Hz. Âdem, ona: “Sen, yüce şanlı Rabbımın melekleriyle benim aramdan çekil,
çık!” dedi.

Bunun üzerine melekler,  Hz. Âdem’in ruhunu kabz ettiler.

Sonra, onu yıkadılar, kefenlediler, kokuladılar. Kabrini kazdılar.

Meleklerden birisi, öne geçti.

Öteki melekler, onun arkasında durdular.

Hz. Âdem’in oğulları da, onların arkasında sıralandılar. Cenâze namazını
kıldılar.

Melekler, kabrin içine girip Hz. âdem’i kabre koydular. Üzerini kerpiçle
kapattılar.

Kabrin içinden çıktılar.

Üzerine toprak çektiler.

Sonra da: “Ey Âdem oğulları! İşte, ölüleriniz hakkında tutacağınız yol, bu!”
dediler.

          (M.Asım Köksal, İslâm Tarihi, C: 8-9, Sh: 60-61)

MEKRUHLAR

Beş yerde konuşmak mekruhtur: Cenaze peşinden giderken, Kur’ân-ı Kerîm
okunurken, Cuma hutbesi okunurken, zikir meclisinde, helada, kadını ile cinsî
münasebette iken.

Beş yere bakmak mekruhtur: Namazda sağa sola bakmak. Hamamda, vb. yerlerde
insanların edep yerlerine bakmak, insanların kapılarına bakmak, dünya işinde
kendinden üstün olana bakmak, Ahiret işinde kendinden alt olana bakmak.

Beş şeyi dinlemek mekruhtur: Çalgı ve taganni, ölü ardından ağlayıcı ses,
fuzulî ve boş kelâm, iki kişi yalnız konuşurken, insanların kapılarını.

Beş yerde gülmek mekruhtur: Cenazede, kabristanda, musibet anında, Kur’ân-ı
Kerîm okunurken, Allah zikri yapılırken.

Derler ki: Acaip bir şey görmeden gülmek, delilik alâmetidir.

Beş günde oruç tutmak mekruhtur: Bunlar Ramazan bayramı ilk günü ve Kurban
bayramının dört günüdür.

Şu üç saatte, farz namazı kılmak mekruhtur:

Güneş; tam doğarken, tam ortada iken, batarken; ama o günün ikindi namazı
kılınabilir.

En doğrusunu Allah bilir.   (Tenbihü’l Gâfilîn, Sh: 1011)

HAZRET-İ SELMÂN-I FÂRİSÎ

-Radıyallahu Anh-

Ebu Abdullah Selmân-ı Fârisî -radıyallahu anh-, aslen İranlı’dır. Eski ismi
“Mâbih” olup, babası İran dehkanlarından “Bûd” yahud “Budahşan” isminde bir
zât olup bulunduğu karyenin beyi, ağasıydı.

Taraf-ı âli-i Risâletpenâhiden kendisine “Selmânu’l Hayr” lâkabı
bahsolunmuşdur. Nesebi anıldıkda “Selman İbn-i İslâm” denir.

Kendisine İbn-i İslâm denilmesine sebep şu hadîse olmuştur.

Sa’d İbn-i Ebî Vakkas -radıyallahu anh- ile aralarında bir kırgınlık olmuş, bu
sırada  Hazret-i Sa’d meclisde oturanlara nesebini sorduktan sonra Hz.
Selmân’a da dönüp: “-Sen de nesebini söyle,” demiş. Selmân da hemen:

İslâm’a dahil olduktan sonra neseb aramam, lâkin ben Selmân İbn-i İslâm’ım,”
cevabını vermiş. O meclisde bulunan Ömer -radıyallahu anh-’ın Hazret-i Sa’d’e
canı sıkılarak:

– “Bütün Kureyş bilir ki, babam Hattâb câhiliyyet zamanında Kurey’in en azîzi
idi. Böyleyken ben işte İbn-i İslâm olan Selmân’ın kardeşi Ömer İbn-i
İslâm’ım” dedi.

Selmân-ı Fârisî -radıyallahu anh- de İslâmiyyet şerefine izafeten nesebini
beyânda “İbn-i İslâm’ım” deyince onu te’yiden Hazreti Ömer -radıyallahu anh-
de “Ömer İbn-i İslâm’ım” demiştir.

          (R.oğlu Mahmud Sâmî (k.s.), Ashâb-ı Kiram/I, Sh:126-127)

CİHADLA İLGİLİ BİR ÂYET

“Nice peygamberler (gelip geçti ki) maiyyetinde bir çok alimler muharebe etti
de Allah yolunda kendilerine gelen (belâlar)dan  dolayı ne gevşeklik ne zaaf
göstermediler. (Düşmana) boyun da eğmediler. Allah sabır (ve sebat) edenleri
sever.”

Yani geçen enbiya ümmetler düşmanlarla mukâteleden çekinmedikleri gibi sizde
çekinmeyin. Zira çok nebilerle beraber ümmetlerinden bir çok cemaat, ulema ve
fukara düşmanlarıyla mukatele ettiler ve tarik-i hakkı ilâda kendilerine
isabet eden belâdan ve bir çoklarının katl olmasından korkmadılar. Ve tesadüf
ettikleri müşkilattan yorulmadılar ve muharebeden zaafiyet göstermediler ve
düşmanlarına boyun eğip yalvarmadılar. Belki cesaretle düşmanlarına hücum ile
sabr-ü sebât ettiler. Zira Allah Teâlâ sabredenleri sever.

Fahr-i Râzi’nin beyanı, vechile bu ayeti celîleden maksad enbiya-ı sairenin ve
ümmetlerinin fisebillah harbden usanmayıp harbe devam ettiklerini beyan ile
ümmet-i Muhammediyyeyi Resûlullah ile beraber mücahedeye teşvik etmektir.

Bu âyet-i celîlede beş sıfat zikredilmiştir.

1- Düşmanla muharebeden çekinmemek.

2- Düşmandan korkup asla futur getirmemek.

3- Düşmana karşı asla zayıf görünmemek.

4- Düşmandan korkup boyun eğmemek.

5- Düşmana karşı sabır ve sebât edip metanetini kaybetmemek.

          (R.Mahmud Sâmî (k.s.), Uhud Gazvesi, Sh: 82)

PEYGAMBER (S.A.V.) EFENDİMİZ’İN

ALLAH (C.C.)’A İTİMAD VE TEVEKKÜLLERİ

Hz. Peygamber (s.a.v.)’in sîreti okunduğu zaman O (s.a.v.)’nun hayatında en
amânsız felâketler, ve en çetin musibetlere uğradığı halde ömründe ümitsizlik
göstermediği görülür. Amcaları Ebû Tâlib, O (s.a.v.)’na bu dâvâdan
vazgeçmesini söylediği zaman:

– “Amca! Yalnız kalacağımı düşünme! Hakk (c.c.) yalnız kalmaz. Bir gün gelir
araplar da arab olmayanlar da onu kabul eder!” buyurmuşlardı. Bir gün Âshab
(r.a.)’dan birine:

– “Yemin ederim ki, bu dinin kemâl mertebesine varacağı gün çok yakındır. O
zaman gönüllerde Allah (c.c.) korkusundan başka bir korku kalmayacaktır.”
(Buharî) demişlerdi.

Peygamberimiz (s.a.v.), Necid Gazası’ndan dönerken Ashâb (r.a.)’ı ile birlikte
bir ağacın gölgesinde istirahat ederlerken yorgunluktan hepsi
uyuyakalmışlardı. Resûlullah (s.a.v.)’ın kılıcı da ağacın üzerinde asılı idi.
Bu esnada oradan geçmekte olan bir bedevî bu vaziyetten istifâde ederek
Peygamberimiz (s.a.v.)’i öldürmek istemiş, Allah (c.c.)’ın Resûlü (s.a.v.)
uyandıklarında bedevînin kılıcı ile üzerine doğru yürüdüğünü görmüşlerdi.
Bedevi haykırarak:

– “Seni benim elimden şimdi kim kurtarabilir?” dedi.

Peygamberimiz (s.a.v.): – “Allah!” deyince, bedevinin elindeki kılıç yere
düşmüştü. İşte O (s.a.v.)’nun Allah (c.c.)’a olan tevekkül ve i’timadı...

          (Peygamber (s.a.v.) Efemdimizin Yüce Ahlakı)

YÂKUB ALEYHİSSELÂM

Yâkub b. İshak, b. İbrahim Aleyhisselâmdır. Yâkub (a.s.)’un annesi Refaka’dır.
Yâkub (a.s.)’un kardeşi Ays ile ikiz olarak doğarken, elini Aysın ökçesinden
tutmuş olduğu halde arkasından doğduğu için Yâkub diye anıldığı ve kardeşi
Ays, tarafından öldürülmek korkusuyla, dayısının yanına gitmek üzere
gündüzleri saklanıp geceleri yürüdüğü için de kendisine İsrail adı verildiği
rivayet edilir.

İshak (a.s.) oğlu Yâkub (a.s.)’a: “Allâh (c.c.) seni peygamber yapacak,
oğullarının soyundan peygamberler çıkaracak, sende hayır ve bereket vücuda
getirecektir” dedi. Ken’anlılardan hiçbir kadınla evlenmemesini, Feddan’da
oturan dayısı Leban’ın yanına gitmesini, onun kızları ile evlenmesini emir ve
tavsiye etmiş. Zaten annesi de, dayısının yanına gitmesini tavsiye etmişti.
Bunun üzerine, Yâkub (a.s.), Feddan’a doğru yönelip gitti. Yolun bazı
kesiminde, gece karanlığı çökünce bir taşı yastık yaparak yatıp gecelerdi.
Uyurken rüyasında başucunda, gök kapılarından bir kapıya doğru bir merdiven
kurulduğunu ve meleklerin ondan indiğini ve onun içinde göğe çıktığını gördü.
Yüce Allah (c.c.) ona:

“Muhakkak, Allâh benim. Benden başka hiç bir ilâh yoktur. Ben senin ilah’ınım
ve atalarının da ilahıyım. Şüphesiz ki: seni ve senin zürriyetini ve senden
sonrakileri bu Arz-ı Mukaddes’e varis kıldım. Orayı, sana ve onlara mübârek
kıldım. Kitabı, hikmeti ve peygamberliği de, sizlere nasip kıldım. Sonra ben
senin yanındayım ve seni o mekana erişinceye kadar koruyacağım. Orada, içinde
senin ve zürriyetinin bana ibadet edeceğiniz bir Beyt de yap ki, o,
Beytülmakdis’dir” diye vahy etti.

(M.A.Köksal, Peygamberler Tarihi, s. 263)

ÖLDÜKTEN SONRA DİRİLMEK

Müslüman, ölüm sonrası dirilmeyi kabul edecek. Diriliş gününü inkar eden
kafirdir ve ona “dehrî = dinsiz” denir. Ölülerin (diriliş gününde)
diriltilmeleri haktır. Cenab-ı Hak şöyle buyuruyor:

“Sizi (aslınızı) ondan (topraktan) yarattık. Sizi (ölümünüzden sonra) yine ona
döndüreceğiz. (Ba’s zamanında da) sizi bir kerre daha ondan çıkaracağız.”
(Taha S.: 55)

Kıyamet haktır ve ona hazırlanmak farzdır. Allah (c.c.) şöyle buyuruyor:

“(Birinci) Sur’a üfürülmüş (üfürülecek) artık, Allah’ın diledikleri müstesnâ
olmak üzere, göklerde kim var, yerde kim varsa hepsi düşüp ölmüştür
(ölecektir). Sonra ona bir daha üfürülmüştür (üfürülecektir). O anda görürsün
ki (ölüler dirilip) ayakta bakınıp duruyorlar.” (Zümer S. 68)

“...azıklanın. Muhakkak azığın en hayırlısı (dilenmekten, insanlara yük
olmaktan) kaçınmaktır. Ey kâmil akıl sahipleri, benden korksun.” (Bakara S.
198)

Başka bir ayeti kerime mealinde:

“Şüphe yok ki o ayırd etme günü onların, topunun (va’d ve ta’yin edilmiş)
vakitleridir.” (Duhan Sûresi: 40)

“Sur’a üfürüleceği gün(ü) de (hatırla) ki (o gün). Allah’ın diledikleri
müstesnâ olmak üzere -artık göklerde kim var, yerde kim varsa hepsi dehşetle
korkmuştur. Her biri hor ve hakîr O’na gelmişlerdir.” (Neml: 87)

“Melekler de, Rûh da oraya bir günde (Kıyamet gününde) yükselip çıkar ki
mesâfesi (dünya seneleriyle) elli bin yıldır.” (Mearic Sûresi: 4)

Kıyameti inkâr eden Allah’a küfr etmiştir.

(Sevâdü’l - A’zam, Hâkim Semerkandî, Sh: 84)

BEDİR GÜNÜ UKKÂŞE (R.A.)

Muhammed Bin İshâk (r.a.) rivâyet eder ki:

“Bedir günü Ukkâşe Bin Mihsân (r.a.) şol kadar cenk etti ki, elinde kılıç
ufalandı. Hemen Resûlullah (s.a.v.)’ın yanına geldi. Peygamberimiz (s.a.v.)
dahî eline bir ağaç budağı verip:

– “Var bununla cenk eyle!” dedi.

Ukkâşe (r.a.) elindeki budağı bir kerre silktiği gibi bir güzel uzun muhkem
okkalı kılıç oldu. Andan gitti, tâ Bâri Teâlâ (ve tekaddes Hazretleri)
müslümanlara fetih müyesser edinceye kadar ol kılıçla cenk eyledi. Sonradan
Resûlullah (s.a.v.) Hazretleri ile nice gazâlara gidip ol kılıcı kullandı.
Hattâ şehid olduğu zamanda dahî (o hurma dalı) kılıç şeklinde idi” diye
buyurdu (Nevâhib’den).

(Hz. R.M.Sâmî (k.s.), Bedir Gazvesi, Sh: 57)

PEYGAMBER (S.A.V.)’İMİZİN BÜTÜN GECEYİ

İBÂDET VE ALLAH (C.C.)’A YALVARMAKLA

GEÇİRMESİ

Hz. Ali (r.a.)’nin bildirdiğine göre: Bedir’de geceleyin ince yağan bir
yağmura tutuldular. Kalkanların ve ağaçların altlarına siperlendiler. Hepsi
de, tatlı bir uykuya daldılar. Yalnız, Resûlullah (s.a.v.) idi ki geceyi,
ağacın altında hep Namaz kılmak, ağlamak ve “Allah (c.c.)’ım! Sen, şu bir avuç
cemâatı helâk edersen, artık, Sana, yer yüzünde hiç ibâdet olunmaz!” diyerek,
Allah (c.c.)’a yalvarmakla geçirmişti.

Tanyeri ağarınca “Ey Allah (c.c.)’ın kulları! Namaza!” diye seslendi. Ağaç ve
kalkanların altından çıkanlar. Resûlullah (s.a.v.)’ın yanına geldiler.
Resûlullah (s.a.v.), onlara sabah namazını kıldırdı.  Onları, düşmanlarla
çarpışıncaya teşvik etti.

          (Hz. M.Sâmî (k.s.), Bedir Gazvesi)

HAZRET-İ İBRÂHÎM (A.S.) VE NEMRÛD

“Habîb-i Zîşân’ım! Sen bilmedin mi, sana haber gelmedi mi o kimseden ki
Allah-ü Teâlâ ona mülk ve saltanat verdiği için İbrâhîm’in Rabb’i hakkında
mücâdele etti. Ki o zamanda İbrâhîm: “Benim Rabbim diriltir ve öldürür,” dedi.
Mücâdele eden (Nemrûd) “Ben de diriltir ve öldürürüm,” dedi. İbrâhîm (a.s.):
“Allah-ü Teâlâ güneşi meşrıktan getirir, sen de kâdir isen güneşi mağribden
getir,” dedi. Kâfir şaşırıp kaldı zîra Allah-ü Teâlâ zâlim olan kavmi
hidâyetde kılmaz.” (Bakara Sûresi, Âyet: 258)

Nemrûd’un ulûhiyyet da’vasına cür’et ve tekebbürünün sebebinin, Allah-ü Teâlâ
Hazretlerinin kendisine vermiş olduğu mülk ve  saltanat olduğunu Cenab-ı Hakk
bu Âyet-i Celîlede beyân buyurmuştur.

Nemrûd, İbrâhîm (a.s.)’e:

– Rabb’in kimdir? dedi. İbrâhîm (a.s.) de:

– Benim Rabb’im O’dur ki diriltmeye ve öldürmeye kâdirdir, dedi. Nemrûd
İbrâhim (a.s.)’e cevâben:

– Bende diriltir ve öldürürüm, dedi. Ki bundan maksadı, kısasa müstehak olanı
öldürmek ve öbürünü de afvetmekdi. İbrâhîm (a.s.), “Benim muradım hakîkî
diriltme ve öldürmedir.” diyerek bu cihetden ilzâma ısrâr etmeyip:

– “Benim Rabb’im güneşi meşrıkdan getiriyor, haydi sen de kudretin varsa
mağribden getir.” deyince Nemrûd cevâbdan âciz kalıp âleme rüsvây oldu.

          (Hz. İbrâhim (a.s.), Hz.  R.Mahmûd Sâmî (k.s.))

FİTNEDEN KAÇMAK

İmam Malik (r.a.) rivayet edilen hadîs-i şerifte Ebu Said el-Hudri (r.a.)
şöyle demiştir:

Resûlullah (s.a.v.) Efendimiz buyurdu ki:

“Çok geçmez (öyle fenalıklar zuhur eder ki) Müslümanın en hayırlı malı,
(dinini fitneden korumak için) dağ başlarında gezdirip (birikmiş) yağmur
suları (ve etrafındaki yeşillikleri) başlarında güttüğü davarlar(dan ibaret)
olacaktır ki dini(ni salim kılmak için) fitnelerden kaçacaktır.” (Sahihi
Buhari)

İbni Mâce’nin Muhammed bin Mesleme (r.a.)’den rivayet ettiği hadis-i şerifte
Resûl-i Kibriya Efendimiz:

“Şu muhakkak ki yakın gelecekte fitne, tefrika ve ihtilaf(lar çıkaran birtakım
insanlar) olacaktır. O zaman gelip çattığında kılıcını Uhud dağına getirip
kırılıncaya kadar onu (taşa) vur. Sonra sana (mütecaviz) günahkâr bir el,
yahut da (hayatına) kat’i son verecek olan ölüm gelinceye kadar evinin içinde
otur,” buyurdu.

Hasan-ı Basri ile diğer müheddislerin mürsel olarak rivayet ettikleri hadiste
Rasûlullah (s.a.v.) Efendimiz: “Mü’minlerin evlerinin içindeki uzlet yerleri
ne güzeldir. Eğer güzel olmasaydı, yüce Allah’ın, “O zaman o genç delikanlılar
mağaraya sığınmışlardı.”  (Kehf Sûresi: 10). Sözünde olduğu gibi uzlet
(evlerde değil de) mağaralar içinde olurdu”, buyurmuştur.

(Ölüm, Kıyâmet, Âhiret, İmam Şa’rânî, Sh: 375)

PEYGAMBERİMİZ (S.A.V.)’İN

HZ. ALİ (R.A.)’YE VASİYETİ

Yâ Ali! Beş şey gönlü öldürür:

1- Çok yemek, 2- Çok uyumak, 3- Çok konuşmak, 4- Çok gülmek, 5- Rızık için çok
endişe etmek.

Beş şey kalbi karartır:

1- Günah üzerine günah işlemek, 2- Tok iken yemek, 3- Zulümle mal yığmak, 4-
Namazı tehir etmek, 5- Sol elle yemek ve içmektir.

Beş şey unutma meydana getirir:

1- Fare artığı yemek, 2- Kıbleye karşı bevletmek, 3- Durgun suya bevletmek, 4-
Kül üzerine bevletmek, 5- Haram ile geçinmek. Beş şey kalbi parlatır: 1- İhlas
Sûresini çok okumak, 2- Az yemek yemek, 3- İlim meclisinde bulunmak, 4- Az
pişmiş ekmek yemek, 5- Gece namaz kılmak. Beş nesne kalbi aydınlatır:1- İlim
meclisinde bulunmak, 2- Elini yetim başına sürmek, 3- Seher vaktinde çok
istiğfar etmek, 4- Çok yememek, 5- Çok oruç tutmak. Beş şey gözün nurunu
artırır: 1- Kâbe-i Muazzama’ya bakmak, 2- Kur’ân-ı Kerim’e bakmak, 3- Anne ve
babanın yüzüne bakmak, 4- Alimin yüzüne bakmak, 5- Akarsuya bakmak.

Yâ Ali! Beş şey insanın kocamasına sebeptir: 1- Borcu çok olmak, 2- Gamı,
üzüntüsü çok olmak, 3- Kadının nefesi erkeğe erişmek, 4- Güzel kokuyu çok
sürünmek, 5- Çok balgam gelmek.

Yâ Ali! Cennet kapısında gördüm: “Nefsinin hevasına, arzularına muhalefet
edenlerin yeri Cennet olur.” yazılıydı.        (Dört Büyük Halife, Sh:
192-193)

NÛH (A.S.)

İbn-i Abbas (r.a.) der ki:

Nûh (a.s.) kırk yaşlarında iken kavmine peygamber olarak gönderildi. Kavmini
hakka da’vet ettiği dokuzyüzelli sene müddetle kavminin arasında kaldı.
Tufandan sonra altmış sene daha yaşadı. Bütün ömrünün dokuz-yüzelli sene
olduğu rivayeti de vardır.

Nûh (a.s.) hübût-i Âdem (a.s.)’den, yani Âdem (a.s.)’in yeryüzüne inmesinden
binaltıyüzkırkiki sene sonra doğdu. Yurdu Dımaşk’dır. Kûfe’ye defnolundu.
Bazıları Kerkük’e defnolunduğunu söylerler İbrahim (a.s.)’in Kudüs’teki
mağarasına defnolunduğunu söyleyenler de vardır.

İsmi “Şâkir” idi. Kendi haline çok ağladığı için “Nûh” (a.s.) denildi.

Ağlamasının sebepleri hakkında denildi ki:

1– Bir yerde merhametinin azalıp, “Rabbim! Yeryüzünde kâfirlerden olup da yurt
tutan kimse bırakma!” dediğine Allah (c.c.) râzı olmadığı için nedâmet etmesi
sebebiyle ağlamıştır.

2– Bir köpeği görüp de beğenmediği için Allah (c.c.)’ın itâbına ma’ruz kalıp,
kendine taraf-ı ilâhiden “Beni mi ta’yib ettin, onu mu?” denildiğinde nedâmet
edip ağlamış ve dağlara kaçıp gitmiştir.

3- Oğluna meyli ve hakkında Rabbine münâcât edip “oğlum ehlimdendir” dediğinde
“O senin ehlinden değildir.” buyurulmasına ağlamıştır.  Enbiyâ ve evliyânın
ağlamaları Allah (c.c.)’ın, onların kalblerini tutan celâlinden ve
heybetindendir. Bu da âşıkların evsâfında, âriflerin hasâsindendir.
(Hz. M.Sâmî (k.s.), Yûnus ve Hûd S.)

DÜNYA SEVGİSİ

Bil ki, dünya sevgisi her hatanın başıdır. Dünya sırf mal ve mülkden ibaret
değildir. Belki mal ve makam dünya zevklerinden iki zevktir. Aynı zamanda
dünyanın parçalarından bir parçadır. Allah Teâlâ hazretleri Kur’-ân’da şöyle
buyurmaktadır.

“Biz yer yüzünde olan şeylere, onlara mahsus, birer zinet verdik, (insanların)
hangisinin ameli daha güzel, onları imtihan edelim diye. Bununla beraber biz
onun üstünde olan şeyleri elbette kupkuru bir toprak yapanlarız.”        (Ali
İmran Sûresi, âyet: 14)

Hz. Ali Selman-ı Farisiye mektup yazarak derki “Dünya dokunması yumuşak,
zehiri öldürücü olan yılana benzer. Dünyadan hoşlanmakta geçici olduğundan
hoşuna giden şeyden yüz çevir. Ondan ayrılacağını bildiğin için onun
hüzünlerini at. Onunla ne kadar mesrur olursan, ondan kaçınman o kadar çok
olsun. Zira dünya Ehli her ne zaman dünyadan mutmein olup surura kavuşunca onu
bir musibet karşılar.” İnsanların dünya zevklerine ne kadar önem verirlerse
Ahiret sevgisinden de o kadar uzaklaşırlar.

          (İ.Gazâlî, Kırk Esas)

Y Y Y

Allahû Teâlâ buyuruyor: “Ümmetine söyle on defa sabahleyin:La havle vela
kuvvete illabillah, desinler, on defa akşamleyin, on defa da yatarken demeleri
mukabilinde dünya belaları onlardan defolunur. Akşam demeleri mukabilinde
şeytanın tuzaklarından kurtulur. Sabahleyin demelerine mukabil gazabımdan
mahfuz kalırlar.”     (Dualar ve Zikirler, s. 157)

ANA BABANIN DUÂSI

Ana babanın çocuklarına karşı yaptıkları bedduâlar da kabul edilir. Çünkü
onlar ancak çocukları kendilerine eziyet ve isyan ettikleri zaman bedduâ
ederler.

Nitekim onlar kendilerine itaat edildiği zaman tam bir merhamet ve sevgi
içinde yavrularına duâ ederler, bu hayır duâları da red olunmaz. Çocuğun da
ana ve babasına yaptığı duâ makbuldür. Onun için ana babanın hayır duâsı
alınmalı, onları üzmemeli, onlara üf bile dememelidir. Allah (c.c.) rızası,
onların rızasına bağlıdır.

Peygamberimiz (s.a.v.): “Babanın çocuğuna yaptığı duâ, misafirin duâsı,
mazlumun duâsı (ahı) reddolunmaz” buyurmaktadır.

F F F

İbrahim bin Edhem (r.a.) hamama girmek istedi, hamamcı ücret istedi. Bunun
üzerine İbrahim bin Edhem (r.a.) ağladı ve “Şeytan evine ücretsiz girilmiyor,
Nebiler ve sıddıklar arasına girmek nasıl olur?” dedi.

“Allah (c.c.)’ım hidayet yolunda ayağımızın kaymasından bizi koru. Nefs ve
hevâya tabi olmaktan da bizi koru. Bizi seni tanıyan ve (hidayet yolundan)
emirlerinin hududunda duran (tüm teveccühle) Sana teveccüh edip, Sen’den
gayriye  muhabbet alâkasını terk edenlerden kıl.”

Akıllıya gereken: Kopmak bilmeyen sağlam ipe (Kur’ân’a) yapışmaktır. Bu
takdirde övgüye değer bir akibet onun içindir.       (Hz. Yûsuf (a.s.), Hz.
M.Sâmî (k.s.))

HZ. ÖMER (R.A.)’İN BAŞLICA HİZMETLERİ

1- Beyt’ül - Mâl te’sîsi, 2- Kâdılar ta’yîni, mahkemeler te’sîsi, 3- Emir’ül-
Mü’mînin unvânını kabülü, 4- İdâre-i askeriyye ve Merâkiz-i askeriyye tesîsi,
5- Gönüllülere maâş tahsîsi, 6- Arâziyi ölçtürmek, 7- Tahrîr-i nüfûs icrâsı,
8- Kanallar hafri, 9- Vâridât idâresini te’sîs, 10- Kûfe, Basra, Musûl, Fustât
gibi şehirler te’sisi, 11- Arâzî-i Meftûha’yı vilâyat’a taksim, 12-
Nehirlerden çıkarılan şeylere vergi tarhı, 13- Düşmân memleketlerine mensûb
tâcirlerin, İslâm memleketleriyle ticâretine müsâade, 14- Memleketleri devr ü
teftîş  ile ahâlinin ahvâlini istinkâh, 15- Polis idâresini te’sîs ve teharrî
me’mûrluğu ihdâsı, 16- Mekke ile Medine arasında ve muhtelif şehirlerde
yolcular için misâfirhâne inşâsı, 17- Metrûk çocukları himâye. Mektebler
te’sis ve maâş tahsîsi, 18- Gayr-i Müslim olsa da bir arabın esîr olarak
kullanılmamasını te’mîn, 19- Hz. Ebû Bekir (r.a.)’i Kur’ân toplamak için iknâ,
20- Kıyâs esâsını kabûl  (fıkıh ve hukukda), 21- Sabah ezânına “es-Selâtü
hayrun mine’n-Nevm”i kabûl ve ilâve, 22- Terâvih Namazının cemâatle edâsını
kabûl, 23- Bir def’âda vukû’ bulan talâk-ı selâseyi, bâyin olarak kabûl, 24-
Sarhoşluk cürmü için celdi, a’zami cezâ olarak kabûl, 25- Satılacak atlardan
zekât almak kâidesini kabûl, 26- Benî Ta’leb’den cizye yerine zekât ahzi, 27-
Evkâf usûlünü te’sis, 28- Cenâze namâzında dört tekbîr almak için Ashâb’ın
ictimâını te’min.      (Hz. R.M. Sâmî (k.s.), Hz. Ömer (r.a.))

HAZRETİ EBU HÜREYRE

(Radıyallahu anh)

Ebu Hüreyre -radıyallahu anh-’in İslamdan evvel adı “Abdüşsems” idi müslüman
olunca “Abdurrahman” adını almıştır.

Validesiyle beraber islama girmiştir.

Aleyhissalâtu vesselâm efendimiz, bir gün Abdurrahman’ın eteğinde bir şey
görmüş ve:

– O nedir yâ Abdurrahman buyurmuşlar. Abdurrahman da kedileri çok sevdiğinden
ekseri beraberinde bir kedi yavrusu bulunduruyordu. Resul-i Ekrem -sallallahu
aleyhi vesellem-e cevaben:

– Kedi yavrusudur yâ Resûlullah! dedi. Fahr-i Alem Efendimiz de Abdurrahman’a
lâtife olarak:

– Sen kedi babasısın buyurdu.

Ondan sonra Abdurrahman kendisine teberrüken “kedicik babası” manasına gelen
“Ebû Hüreyre” lâkabıyla çağrılmasını arzu eder ve bunu herkese söylerdi.
Nihâyet bu lâkab ile şöhret bulmuştur.

Ebu Hüreyre -radıyallahu anh-ın menâkıbı ve fezâili tevazu ve ilmi meşhûrdur.
Geceyi üç cüz’e ayırıp bir cüzünü hadîs-i şerif tezekkür ve rivâyetine, bir
cüzünü Kur’ân-ı Azim’uşşânı tilavete diğer cüzünü de nevmü istirahatine tahsis
etmişti.

Hazreti Ömer -Radıyallahu anh- onu Bahreyn valisi tayin etmiş ve sonrada
azletmiştir.

          (R Mahmûd Sâmî (k.s.), Ashab-ı Kiram/2, Sh: 11, 12)

KULUN ALLAH’I SEVMESİNİN AZÂMETLERİ

Bilmiş ol ki; Allah sevgisini herkes iddia eder. En kolay bir iddia ve en
önemli bir dâvadır. Fakat nefis, Allah sevgisini iddia ettiği vakit, gerekli
alâmetlerde onu imtihan etmeyip, sağlam delillerle dâvayı isbat etmedikten
sonra, onun aldatmalarına ve nefsin hilelerine kapılmamak lâzımdır. Muhabbet,
temiz bir ağaç, kökü sağlam, dalları göklere doğru yükselmiş, meyveleri ise
gönüllerde dil ve âzalarda görülür. Bunlardan mârifet ve zikir meydâna gelir,
âzalarda kendini gösterir. Bundanda amel doğar. Böylece kalb, dil ve âzalarda
zâhir olan mârifet, zikir ve amel eserleri dumanın ateşe meyvenin ağaca
delâleti gibi, muhabbete delâlet ederlerki, bu alametler pek çoktur.

Bunlardan birisi, Cennette müşâhede ve keşif yolu ile Allah’a ulaşmağı
sevmektir. Gönlün, sevdiği kimseye mülâki olup onu görmeyi arzu etmemesi diye
bir şey düşünülemez. Gönül sevdiğini görmek ve ona ulaşmak ister. Ne zaman ki
ölmeden  sevdiğine ulaşamayacağına inanırsa, ölümü de sevip ondan kaçmaması
gerekir. Zira seven bir insan, sevgilisine ulaşıp onu görmek ve onunla sohbet
etmek zevkine ermek için vatanından yola çıkmak kendisine ağır gelmez. Resûl-i
Ekrem: “Allah’a mülakatı seveni, Allah da sever” buyurmuştur.
(İhyâu Ulûmi’d-Dîn, C: 4, Sh: 592)

H H H

HURMA

Sıcak iklimlerde yetişen, kokusu olmayan, tatlı bir meyvedir. Hurma vücuda
hararet ve rutubet verici özelliğe sahiptir. Sağlığı koruyucu bir gıdadır.
Hurma hem gıda, hem ilaç, hem de meyvedir. Bütün mizaçlara uygun bir özelliğe
sahiptir. Diğer gıda ve meyvelerde olduğu gibi vücutta kötü artıklar da
meydana getirmez. Hurma hem yaş, hem kuru, hem koruk, hem de olgunlaşmış iken
yenir. İlaçlar ve sürmelikler içine de katılır. Bol gıdalıdır. Kan yapar.
Zayıf böbrekleri kuvvetlendirir. Hurma pirinç ile birlikte pişirilip yenecek
olursa şişmanlatır. Karaciğeri kuvvetlendirir. Mideyi temizler, tabiatı
yumuşatır. Hurma felç, yüz felci ve soğuktan oluşan mafsal ağrıları için gayet
faydalıdır. Hurma şırası mideye ağır gelir fakat tâze kan yapar. Hurmanın az
yenilmesi şifa, çok yenilmesi ise gıdadır. Acve hurması zehirlenmeye, bilhassa
soğut mizaçlı zehirlere ve akrep sokmasına karşı faydalıdır. Acve’nin şırası
ve pekmezi, çoğu zaman balın sağladığı faydaları sağlar.

Hurmaözü: Hurma göbeği ve hurma iç yağı da denilen bu madde, hurma ağaçlarının
tepelerinde oluşur. Rengi beyazdır. Lezzetli olup tadı süte yakındır.
Hurmaözünün mizacı soğuk ve kurudur. Yaraları kapatıp iyileştirir. Hastanın
kan tükürmesine, ishale, vücutta safranın çoğalmasına ve kan hücumuna
(tansiyon) gayet faydalıdır.

Hurma macunu: Hurma çekirdiği ile birlikte dövüldükten sonra süt veya yağ ile
karıştırılmak suretiyle meydana getirilen bulamaca, “hurma macunu” denir. Bu
macun özellikle kalp hastaları için tavsiye edilmiştir. Nitekim Sâd İbni Ebî
Vakkas (r.a.) demiştir ki: “Ben bir hastalığa yakalanmıştım. Peygamber
Aleyhis-Selâm hasta hatırı sormak için yanıma geldi. Elini göğsümde iki
mememin arasına koydu. Hatta ben Rasûlullah’ın elinin soğukluğunu kalbimde
hissettim. Sonra şöyle buyurdu: “Sen kalp hastalığına yakalanmışsın! Sakif’in
kardeşi Hâris İbni Kelede’ye git, tedavi ol! Zira o tabip bir kimsedir.
Medine’nin acve denilen hurmasından yedi tane alsın, onları çekirdekleri ile
beraber dövsün, sonra onu süt ve yağ ile sulandırarak sana yedirsin.”

(Tıbbî Nebevî-1, Sh: 333)

SABIR

Allah Teâlâ buyurmuştur ki:

“Allah ve Resûlü’ne itaat edin: Birbirinizle çekişmeyin. Sonra korku ile za’fa
düşersiniz. Rüzgarınız (kesilip) gider. Bir de sabredin, çünkü Allah
sabredenlerle beraberdir. (El-Enfal Sûresi, âyet: 46,). Allah başkalarına
vermediği bir çok nimeti sabredenlere toplu olarak verdi ve buyurdu: “Onlar (o
teslimiyet ve istircayı gösterenler yok mu?) Rablerinden mağfiretler ve rahmet
hep onların üzerindedir, ve onlar doğru yola erdirilenlerin ta kendileridir.”
(El-Bakara Sûresi, âyet: 157)

– Sabır imanın yarısıdır, size verilenin en azı sabır ve yakındır.

– Sabır cennet hazinelerinden bir hazinedir.

Sabır yalnız insanoğlunun hususiyetlerindendir. İnsan oğlunun yaratılışı 2
şeyden mürekkeptir.

1- Hayvanlık sıfatı

2- Meleklik sıfatı.

Çünkü, hayvanlığa ancak şehevî arzuların yerine getirecek sebepler musallat
olmuştur. Melekler ise onlara şehevî istekler verilmemiştir. Onlar Allah’ın
cemalini müşahede ederek şevk ve haz duyarlar.

(Kırk Hadis, İmam Gazâlî)

` ` `

Gözü ağrıyan ve hatta hastalığının tesiri ile göremez derecesine gelen bir
kimse, ellerini kaldırıp, Hadid Sûresinin ilk dört âyeti ile Haşr Sûresinin
son üç ayet-i kerimesini okuduktan sonra “Allahümme eşfi enteşşafi, Allahümme
âfi entel muâfi” diyerek gözlerini meshederse Cenab-ı Hakk onun gözlerindeki
hastalığı izale edip şifa verir.  (Duâlar ve Zikirler, S. 145)

HZ. OSMAN (R.A.)

“Ey Osman sana bir müjde vereyim mi?

İşte Cibril (a.s.) bana haber veriyor ki: Hiç bir mü’min yok ki üç de’fa bir
biri arkasına aksırırsa muhakkak o kimsenin kalbinde iman sabit olmuş olur.”

          (Ramuz’dan)

` ` `

“Benden sonra hilafet Ebu Bekir’in ondan sonra Ömer’indir. Bunlardan sonra
ihtilaf zuhur eder.”

          (Kenzül-İrfan)

` ` `

Hazret-i Enes (r.a.) dedi ki:

Ben Resulûllah (s.a.v.) Efendimizden işittim, buyurdular ki:

“Cennet’de bir şimşek aydınlığı bütün cennet ehlini ziyadar eder.

Cennet ehli birbirlerine:

“Bu nedir? Burası şimşek çakacak yer midir?” dediklerinde:

– Bu ziya Hz. Osman’ın nurudur, bir adadan bir adaya gitmek için na’linini
giydi de ondan aydınlık zuhur etti, diye cevap verilir.”       (Hz. Osman
(r.a.), R.M.Sâmi (k.s.))

` ` `

Kabristan ziyareti esnasında:

Nebiyy-i Ekrem (s.a.v.) Efendimiz kabristana vardıklarında şöyle derlerdi:

“Esselamü aleyküm dâre kavmin mü’minine ve innâ biküm lahigûne ve innâ lillahi
ve îmâ ileyhi raciûne lekad esebtüm hayran becilen ve sebegtüm şerran
davîlen.”    (Duâlar ve Zikirler, s. 161)

HASED

Allah Teâlâ: “De ki: Yarattığı bütün varlıkların şerrinden şafağın Rabbına
sığınırım” dedikten sonra: “Hased ettiği zaman, hased edenin şerrinden de,
buyurmuş. Böylece (Allah (c.c.)’a sığınma konusunda tahsis ettiği Felak
Sûresi’ni hasedden bahsederek bitirmiştir.)

Hased: Kıskanmak, çekememek, çok görmek demektir. Hased edene hâsid, hasedi
huy haline getirene Hasûd adı verilir. Hased, kendisine faydası olmasa bile
başkasının hakkıyla elde ettiği nimetten mahrum olmasını istemek, demektir.
Başkasının sahip olduğu nimetin benzerine sahib olmayı istemek hased değil,
gıbta ve imrenmektir.

Resûlullah (s.a.v.) şöyle buyurmuştur: “Her hata ve günahın esası olan şu üç
şeyden korunun: Kibirden sakının, çünkü şeytanı Âdem (a.s.)’e secde etmemeye
sevkeden kibir idi. İhtirastan sakının, zira Âdem (a.s.)’i Cennet’te ağaçtan
yemeye sevkeden  hırs idi. Hasedden de sakının, çünkü Âdem (a.s.)’in iki
oğlundan birinin öbürünü katletmeye hased sevk etmiştir.”

Süfilerden biri: Hasedci inkârcıdır. Zira tek olan Mevlâ’nın takdirine rıza
göstermemektedir, demiştir. “Hasedci reis olamaz”, “el-Hasûdu Lâ Vesûdü”
denilmiştir.

“De ki: Fuhşun gizlisini de, açık olanını da haram kıldı.” (Araf: 33) âyetinin
izahında gizli fuhş haseddir, denilmiştir.

Hasedci zâlimdir, gaddârdır. (Onda iyi huyların) bekası yoktur. (Hased,
hasedciyi maddeten ve manen yer, bitirir.) Hasedci; nimete eren birini gördü
mü donakalır, felâkete düşen birini gördü mü düğün bayram eder, denilmiştir.
Hasedcinin şerrinden selâmete kalmak  istiyorsan nail olduğun nimeti ondan
sakla denilmiştir.

Derler ki: Allah (c.c.), bir kuluna merhametsiz bir düşman musallat kılmak
istediği zaman, hasedcisini başına belâ kılar.

          (Kuşeyri Risalesi, Sh: 250)

ÖZÜ SÖZÜNE, İÇİ DIŞINA UYGUN OLMAK

Bir hadîs-i şerifte buyrulmuş ki:

“Ahir zamanda öyle kimseler gelecek ki, gayeleri olan dünya nimet ve
makamlarına ulaşabilmek için, din ve âhiret işlerini kurnazca âlet edecekler.
Sırtlarına samur kürkler giyecekler. Dilleri baldan daha tatlı olacak.
Kalbleri ise, canavarlara rahmet okutacak kadar katı ve acıdır. Allah
buyuruyor ki: Onlar bana güvenip de mi mağrur oluyorlar? Bana karşı mı
cür’etkârlık yapıyorlar? Zâtıma yemin ederim ki onlar üzerine öyle fitneler
gönderirim ki, içlerinde halim-selim olanları bile hayretle bırakır.”

Muhelleb bin Ebi Safre (r.a.) derdi ki: “Bir kimsenin ameli ne kadar ise, sözü
de o kadar olmalıdır. Sözün çok, amelin ise az olması çirkin bir şeydir.”

Antakî der ki: “Amellerin en faziletlisi gizli günahları terketmektir.
Kendisine bunun sebebini sorduklarında o, şu cevabı vermiştir:Çünkü gizli
günahlardan uzak kalan kimse, âşikar günahlardan daha uzak kalır. Kulun içi
görünüşünden daha çok temiz olursa, bu adalettir. Fakat görünüşü içinden daha
yüksek olursa, bu da cevr ve zülumdur.”

Zübeyr bin Avvâm (r.a.) diyor ki: “Gizli birtakım kötülük ve ayıplarınız
bulunduğu gibi, başkalarından sakladığınız birtakım ibâdetleriniz de olsun.”

Muaviye bin Kurre (r.a.) derdi ki: “Bana gündüzleri tebessüm eden geceleri
ağlayan bir adam gösterebilir misiniz? Böyle ihlaslı kişiler herhalde çok
azdır.”

Ebu Emame (r.a.) diyor ki: “Kulun Allah (c.c.) korkusu ve ahiret endişesiyle
evinde ağlaması, mescidde ağlamasından daha hayırlıdır.

Utbe bin Amir (r.a.) diyor ki: “Kulun içi dışına, sözü özüne uyduğu zaman,
Allahu Teâlâ meleklere şöyle hitab eder:

“İşte benim gerçek kulum.”

          (İslam Büyüklerinin Örnek Ahlakı, İ.Şa’ranî, Sh:47-48)

SEYAHAT EDİLECEK YERLER

Bu yolculuklara Ashab, Tabiin, alimler ve velilerin kabirlerini ziyaret de
girer. Sağlığında ziyaretinde bereket umulan herkes, öldükten sonra da ziyaret
edilir. Bunun için yolculuk yapmak da caizdir. Resul-i Ekrem’in:

“Seyahat ancak üç mescid için yapılır: Benim şu mescidim, (Yani Medine-i
Münevvere’deki Harem-i Resûl), Mescid-i Harâm (yani Kâbe) ve bir de Mescid-i
Aksâ’dır.”,  hadis-i şerifi bu ziyaretlere mani değildir. Zira hadis-i şerif,
mescidler hakkındadır. Şu üç mescidden sonra, diğer mescidler birbirinin
aynıdır. Yoksa her ne kadar Allah katındaki derecelerinin ihtilafı ile
aralarında büyük farklar varsa da, faziletin aslında ulema, evliya ve
peygamberlerin kabirlerini ziyaret arasında bir fark yoktur.

Dirileri ziyaret, ölüleri ziyaretten daha makbuldur. Dirileri ziyaretten gaye;
dualarını almak, onlara bakmaktan yümn u bereket ummaktır. Çünkü salih
alimlerin yüzüne bakmak ibadettir. Ayrıca onlardan istifade, bunun
haricindedir.

Beyt-i Makdis’in de büyük fazileti vardır. Abdullah İbn Ömer (r.a.), Medine-i
Münevvere’den Mescid-i Aksa’ya namaz kılmak için gittive orada beş vakit namaz
kıldıktan sonra ertesi gün hemen geri dönmüştür. Süleyman (a.s.) Allah-u
Teâlâ’ya şöyle dua etti;

“Allah’ım, yalnız namaz kılmak maksadı ile, şu Mescid-i Aksa’ya gelen kimseye
-mescidden çıkıncaya kadar- rahmetinle nazar et ve mescidden çıkınca da, yeni
doğmuş gibi, onu günahlarından çıkar.” Allahu Teâlâ’da, bu dileğini kabul
etmiştir.                             (İhya, C: 2, Sh: 629-630)

H H H

ZEMZEM KUYUSUNUN BAZI ÖZELLİKLERİ:

İbn-i Abbas’dan rivayet edildiğine göre: “Zemzem suyu, içildiği şey içindir:

Onu, şifa bulmak için içersen, Allah, sana şifa verir.

Onu, korunma isteklisi olarak içersen, Allah seni korur.

Onu, susuzluğunu kesmek için içersen, Allah, senin susuzluğunu keser.

Eğer Onu, karnını doyurmak için içersen, Allah seni doyurur. O Cebrail
(a.s.)’in ökçesi ile vurup yerden çıkardığı ve İsmail Aleyhisselam’ı suladığı
sudur.

Zemzem, yalnız suya kandırıcı değil, aynı zamanda doyurucudur da.

Peygamberimizin islamiyeti yaymaya çalıştığı ilk sıralarda peygamberimizle
görüşmek için Mekke’ye gelip, geceli gündüzlü otuz gün, susadıkça ve acıktıkça
zemzem suyu içmekle iktifa ettiğini ve hiç de, zayıflamadığını ve aksine
semizlediğini söyleyen Ebûzerrül Gıfârî’ye Peygamberimizin “O, gerçekten
mübârek gerçekten doyurucu yemektir!” buyurmuştur.

Peygamberimizin, Mekke’de oturan Kureyş eşrafından Süheyl b. Amr’e bir yazı
yazarak “Bu yazım sana gece gelirse sabahlama! Gündüz gelirse, geceleme! Bana,
zemzem suyu göndermedikçe!” buyurup Medine’ye zemzem getirttiği rivayet
edilir.

(İslam Tarihi, M.Asım Köksal, C: 1, Sh: 126-127)

H H H

Mekke’de yapılan bir iz muayene ve mukayesesi sahih bir hadiste bildirildiğine
göre, Mekke’ye bir Kâhine gelmişti.

Kureyşîler ona: Bize, haber ver bakalım hangimizin ayak izi Makam-ı
İbrahim’dekine en çok benziyordur?” dediler.

Kadın “Eğer siz şu ince milli üzerine bir örtü gerer, sonra da, onun üzerinden
yürür, geçerseniz, size haber veririm” dedi.

Kureyşîler oraya hemen bir örtü gerdiler ve örtünün üzerinden birer birer
yürümeğe başladılar.

Kadın Peygamberimizin ayak izini görünce “Ayak izlerinizden (Makam-ı
İbrahim)dekine en çok benzeyeniniz, bu, iz!” dedi.

Bu hadise üzerinden 20 yıl veya 20 yıla yakın veya Allah’ın dilediği kadar bir
zaman geçtikten sonra Peygamber -Aleyhisselâm- Peygamber gönderildi.

Kur’ân-ı Kerîm’de (Makam-ı İbrâhîm) hakkında şöyle buyrulur:

“Orada (Beytullah’da) açık alâmetler ve (Makam-ı İbrahim) vardır.”

Makam-ı İbrahim, İbrahim Aleyhisselâm’ın Kâ’be’nin duvarlarını yükseltirken,
iskele yerine kullandığı, sonra da, onun üzerinden seslenerek insanları, Hacca
davet ettiği, üzerinde iki ayağının izi bulunan mübarek bir taş olup İbrahim
Aleyhisselam, onu, Kâ’be’nin  kapısına, kıbleye yerleştirmiş, namazını, ona
doğru yönelerek kılmıştı.

İbrahim Aleyhisselâmdan sonra, oğlu İsmail Aleyhisselâm’da böyle yapmıştı.

          (İslam Tarihi, M.Asım Köksal, C: 2, Sh: 138)

PEYGAMBERİMİZ (S.A.V.)’E SALÂVAT

Resûlullah (s.a.v.) Efendimiz şöyle buyurmuşlardır:

– “Vefatımdan sonra sizden kim bana selâm gönderirse Cebrâil (a.s.) bana gelir
ve şöyle der:

– Yâ Muhammed! Ümmetimden falan kimsenin sana selâmı var. Buna karşılık ben
şöyle selâm alırım:

– Benden de ona selâm olsun, ayrıca onun için Allah (c.c.)’tan rahmet ve
bereket dilerim.”

Yine Resûlullah (s.a.v.) Efendimiz şöyle buyurmuşlardır:

– “Ümmetimden bir kimse bana salavat getirirse Allah-u Teâlâ ona on salavat
eyler.

Ayrıca, on derecesini yükseltir, on hatâsını da bağışlar.”

Diğer ibadetlere nazaran Resûlullah (s.a.v.) Efendimiz’e salavat okumak daha
faziletlidir. Bu Kur’ân-ı Kerîm’deki şu âyetten belirgin bir şekilde
anlaşılmaktadır.

– “Allah (c.c.) ve melekleri peygambere salâvat okurlar. Ey iman edenler! Siz
de, ona salâvat getiriniz ve tam bir teslimiyetle selâm veriniz.”
(Ahzab Sûresi, âyet: 56)

Diğer ibâdetler için Allah-û Teâlâ (c.c.) sadece kullarına emir verdi. Ama
Resûlullah (s.a.v.)’a salâvat böyle olmadı. Önce bizâtihi kendisi ona salâvat
okudu. Ve ona salâvat okumak için meleklere emir verdi. Bundan sonra da
mü’minlere salâvat okumaları emrini  verdi. İşte, bundan da anlaşılıyor ki,
Resûlullah (s.a.v.)’a salâvat, ibadetlerin en faziletlisidir.
(Tenbihü’l Gâfilîn)

HAZRETİ SÜHEYL BİN AMR

-Radıyallahu anh-

İslam Tarihinin mühim bir dönüm noktası olan Hudeybiye musâlehanâmesini
imzalayan Süheyl bin Amr’ın tarihi siması:

Sühehyl bin Amr Kureyşi ve Amiri’dir Kureyş’in en beliğ ve hakim hatiblerinden
ma’dûddur. Mekke’nin fethi sırasında müslüman olmuş ve Resul-i Ekrem
-sallallahu aleyhi ve sellem- Efendimiz Hazretleri tarafından kendisine Huneyn
ganimetinden bir hisse verilmişti.

Müşarun İleyh Mekke’de kâfir iken Resûl-i Ekrem aleyhinde hutbe îrad ederdi.
Bedir Muharebesinde de Kureyş ile birlikte gelerek esir düşmüştü. Hazret-i
Ömer -radıyallahu anh- bu fırsattan istifade ederek Resûlullah -sallallahu
aleyhi vesellem-e:

– Yâ Resûlellah, müsaade ediniz de aleyhinize söylediği sözlerin cezâsı olarak
Süheyl’in iki ön dişini sökeyim, aleyhinizde bir daha hutbe dahi söyleyemesin
demiş. Resûl-i Ekrem -sallallahu aleyhi ve sellem- de:

– Yâ Ömer Süheyl’i bırak, belki o bir gün gelir de bir hutbe irad eder de
senin takdir ve şükrânını kazanır, buyurmuştu.

Hakikaten Resûlullah -sallallahu aleyhi ve sellem- Efendimizin bu sözleri
irtihali -Nebevi’yi müteâkip Arapların irtidâdı sırasında tahakkuk etti. Bir
hercü merc sırasında Kureyş’in iman ve iradesi de Mekke’de sarsılmağa
başlamıştı. Hatta Mekke Valisi Attab bin Üseyyid de ihtifaya mecbur olmuştu.
Halkın iradesi sarsıldığı böyle dağdağalı bir zamanda imân ve kanâatine
tamamiyle bağlı olan Süheyl -Radıyallahu anh- mühim bir halk kitlesi
karşısında beliğ bir hutbe irad eyledi. Hulâsatan şunları söyledi:

“Ey Kureyş cemaati! Sakın siz iman edenlerin sonu, irtidât edenlerinde önü
olmayınız. Vallahi bu islâm dini güneş ile ayın tulûundan gurubuna kadar tabii
seyri gibi beşeriyyeti tenvir ederek imtidat ve devam edip gidecektir.”

Mekke’nin fethi sırasında müslüman olan Kureyşliler arasında Süheyl bin Amr
derecesinde metanet gösteren hiçbir kimse bulunmamıştır.

(R. Mahmûd Sâmî (k.s.), Ashâb-ı Kiram, Sh: 124)

ALLAH (C.C.) KAZASI

Allah (c.c.)’ın takdîr buyurduğu, bütün hükümleri üç kısımdır:

1- Dileyip sevdiği ve emir buyurduğu hükümler,

     Farzların yerine getirilmesini istemesi gibi.

2- Dileyip sevdiği, fakat emretmediği hükümler,

     Nafile ibadetler gibi.

3- Dilediği, fakat ne sevdiği ne emir buyurduğu

     hükümler: Günahlar gibi.

Allah (c.c.)’ın kazası dört çeşittir:

a) Tâatleri, b) Ma’siyetleri, c) Nimetleri

d) Belâ ve musibetleri kaza buyurması.

Bu hususta izlenecek doğru yol şudur; Allah Celle ve Alâ bir kulunu tâat
yönüne ilettiğinde kul, ilâhî tevfîka mazhar olabilmek için, var gücüyle ve
ihlasla tevcihi karşılamalıdır.

Zira Cenab-ı Hak (c.c.)

“Bizim uğrumuzda mücahede edenlere elbette yollarımızı gösteririz” buyuruyor.
(El-Ankebût: 69)

Allah Teâlâ (c.c.) bir kula ma’siyetle hükmetmişse kul, işlediği günahlar
akabinde derhal tevbe ve istiğfar etmeli, pişmanlık duymalıdır, ki Allah
(c.c.) tevbesini kabul buyurup kendisini yarlığasın.

Çünkü bir âyette şöyle buyuruluyor.

“Şüphesiz ki Allah hem çok tevbe edenleri sever, hem çok temizlenenleri
sever.”    (El-Bakara: 222)

Hâlık Teâlâ (c.c.) bir kula nimetle hükmetmişse (nimetler vermişse) bu kulun
vazifesi Allah’a şükretmek ve cömert davranmaktır.

Böyle hareket ederse Allah Celle ve Alâ’nın:

“...Andolsun, şükrederseniz, elbette sizi (nimetinizi) artırırım. Andolsun,
nankörlük ederseniz hiç şüphesiz benim azabım cidden çetindir.” (İbrahim:7)
âyeti mucibince malını artırarak kendisine lutuflar yağdırır.       (Sevadü’l
A’zam, Sh: 18)

TEMMUZ

YATMADAN ÖNCE DUA ETMEK, BEDENİ

TEMİZLİK YAPMAK VE TEHECCÜDE KALKMAK

Peygamber (s.a.v.) Efendimiz’in bizlere vermiş olduğu emir ve vasiyetlerden
biri de, her gece yatmadan önce bedenî temizliğimizi yapıp, gece teheccüdüne
kalkmaya niyet etmemizdir.

İbn Hibban Sahih’inde şu hadisi rivayet eder: “Herhangi bir kul taharet
üzerine (abdestli) gecelerse o kulla birlikte bir melek de yatar. Kişi
uyanınca o melek Rabbına şöyle yalvarır: Ey Allah’ım! Falan kulunu mağfiret
buyur, çünkü o temiz (abdestli) olarak yattı.” Ebu Davud, Nesaî ve İbn Mâce şu
hadisi rivayet ederler: “Herhangi bir kul her türlü kirden tam olarak
temizlenerek yatar ve gece uyandığında o kul dünyası ile ahiret için Hak
Teâlâ’dan ne hayır dilerse, Hak Teâlâ o kulunun istediğini verir.”

Malik, Ebu Davud, Nesâi şu hadisi rivayet ederler: “Gece namazına kalkma
itiyadında olan kişi, uykusuna yenilip uyur kalırsa, Hak Teâlâ o kişinin gece
kılacağı namazın ecir ve sevabını kalkıp kılmış gibi ona yazar, aynı zamanda o
kişinin bu uykusu da Rabbinden kendisine bir sadaka olmuş olur.”

Ebu Davud, Tirmizî ve Nesai’nin rivayet ettiği bir hadiste:“Peygamber (s.a.v.)
Efendimiz uyumadan önce Müsebbihat’ı okur öyle yatar ve, “Bunların içinde bir
ayet var ki, bin âyetten hayırlıdır” buyururdu.

Bezzâr şu hadis-i şerifi rivayet eder: “Yanını yatağa koyduğunda Fatiha ve
İhlas sûrelerini okursan ölüm hariç her şeyden emniyette olursun.”

          (İmam Şa’rânî, El-Uhûdül Kübra, Sh: 134 , 135)

Z Z Z Z Z

NEFS HAKKINDA

Nefsin yedi kötü sıfatı vardır: Ucûb (kendini beğenme), kibir, riyâ, gadab,
hased, mal sevgisi ve makam sevgisi, cehenneminde yedi kapısı vardır. Kim
nefsini bu yedi kötü sıfattan temizlerse cehennemin bu yedi kapısı ona kapanır
ve cennete girer. Üç şey kalbin kötülüğünün alâmetidir: 1) Allah’a itâattan
tad almamak, 2) Günâha düşmekten korkmamak, 3) Başkasının ölümünden ibret
almayıp aksine her gün dünyaya daha çok bağlanmak.

Dört şey şakavet alâmetidir. 1) Ağlamayan göz, 2) Kasvetli (ürpermeyen) kalp,
3)Tûl-i emel, 4) Dünyaya aşırı düşkünlük, yani hırs.

Peygamber (s.a.v.) Efendimiz buyudular: Dünyanın kıvamı dört şeyledir: 1)
Ulemanın ilmi, 2) Umerânın adâleti, 3) Zenginlerin sahâveti, 4) Fakirlerin
duâsı.

Basireti körleştiren şeyler üçtür: 1) Azaların günahlara uzanması, 2) Allah’a
ibadetlerde gevşeklik ve gösteriş, 3) Mahlûkata karşı tamakârlık.

(R.Mahmûd Sâmî (k.s.), Musahabe, C: 6, Sh: 26-27)

H H H

Eve girince okunacak duâ: “Sizden biriniz bir eve girdiği zaman, “Euzû
bikelimetillatittemmeti min şerri mahalak” derse o evden çıkıncaya kadar
hiçbir şey ona zarar veremez. Akşama çıktığında üç defa “Bismillahillezi la
yezurru measmihi şeyûn fil arzi vela fissemai vehüvessemiul alim” diyen bir
kimseye öteki akşama kadar, ani bir bela isabet etmez.”

İRADEYİ YARATMAKTAKİ ÇEŞİTLİ NİMETLER

Bilmiş ol ki; yalnız gözün olsa ve besin maddelerini uzaktan görsen, fakat
içinde o maddeleri almaya bir temayül ve seni harekete sevkeden bir şehvet
olmasa, gözünün bu görmesi atâlete uğrar ve boşa giderdi. Nice hastalar var
ki, kendisi için en faydalı olan yiyecekleri görür fakat istek ve şehveti
olmadığı için onları yemez. Bu yönden hem görmesi hem de idraki boşa gitmiş
olur. Bunun için arzuna uygun gelen şeye temayül gösterme zarureti vardır.
Buna da şehvet denir. Bir de hoşlanmadığından nefret etmen lazım, buna da
kerâhet denir. Bu sayede arzu ettiğin şeyi arar, hoşlanmadığın şeyden
uzaklaşırsın. Bunun için Allahû Teâlâ yemek şehvetini sende yarattı ve onu
sana musallat kıldı. Seni yemeğe zorladı ve bu sayede yaşadın. Burada diğer
hayvanlarda senin gibidir. Onlar da şehvetleri sayesinde yer içerler, fakat
bitkiler ayrıdır.

İhtiyaç miktarı yedikten sonra, bu şehvetin durmasa, haddinden fazla yer ve
çatlardın, fakat doymanın akabinde Allahû Teâlâ kerâheti yarattı ve artık
fazla yemekten hoşlanmaz oldun. Toprağa ekilen bir mahsül gibi değilsin. O,
doymasını bilmeden dibine dökülen suyu kabul eder. Ve nihayet bozulur. Bunun
için onun adama ihtiyacı vardır. Onun alacağı su miktarını adam tayin eder ve
ihtiyacından fazlasını vermez. Yaşayabilmen için yemek şehveti sende
yaratıldığı gibi, neslinin devamı için bir de münasebet şehveti
yaratılmıştır...     (İhya-u Ulumiddîn, C: 4, Sh: 208)

F F F F F

MEVLÎD-İ NEBEVÎ (S.A.V.)

“Doğdu ol saatte ol Sultân-ı Dîn

Nûra gark oldu Semâvât-ı zemîn.”

Peygamberimiz (s.a.v.) Milâdi 571 senesinde Rebîülevvel ayının 11. gününü 12.
gününe bağlayan Pazartesi gecesi sabaha karşı insanlara mürebbî ve bütün
kâinata yegâne önder olarak, dünyayı teşrîf etmişlerdi. Bu mübârek güne MEVLÎD
denir. Bu olay dünyanın en büyük olaylarından birisi ve birincisidir.

Hz. Peygamber (s.a.v.) Efendimiz son peygamberdir ve âlemlere rahmet olarak
gönderilmiştir. Allah (c.c.) O (s.a.v.)’ndan daha şerefli ve değerli bir
varlık yaratmamıştır. Zira bir Hadîs-i Kudsî’de şöyle buyuruyor:“Habîbim sen
olmasaydın kâinatı yaratmazdım.”

Ümmeti olmak şeref ve saâdetine nâil olduğumuz Peygamberimiz (s.a.v.)’in,
doğdukları bu geceyi Allah (c.c.)’a hamd edip ibâdette bulunarak, istiğfâr
ederek, Kur’ân-ı Kerîm okuyarak, Efendimiz (s.a.v.)’e selât ve selâm getirmek
suretiyle ihyâ etmeliyiz. Kısa ömrümüzde sayılı olarak geçirdiğimiz bu gecede
gaflet üzere olmamalıyız. Bolca tazarru ve niyâzda bulunmalıyız. Bugün oruçlu
olmayı da ihmâl etmemeliyiz.

a a a a a a a

ÂYET-İ KERÎME

“Şüphesiz Allah (c.c.) ve melekleri o peygamber (s.a.v.)’e selat ederler. O
halde ey îmân edenler: Siz de ona selat ve selâm getirip gönülden tam bir
teslimiyet içinde ona selâm verin.”        (Ahzâb Sûresi: 56)

                   BİR GECE

On dört asır evvel, yine bir  böyle geceydi,

Kumdan, ayın on dördü, bir öksüz çıkıverdi!

Lâkin o ne hüsrandı ki: hissetmedi gözler;

Kaç bin senedir, hâlbuki; bekleşmedelerdi!

Nerden görecekler? Göremezlerdi tabiî;

Bir kere, zuhûr ettiği çöl en sapa yerdi;

Bir kerre de, mâmûre-i dünyâ, o zamanlar,

Buhrânlar içindeydi, bugünden de beterdi.

Sırtlanları geçmişti beşer yırtıcılıkta;

Dişsiz mi bir insan, onu kardeşleri yerdi!

Fevzâ bütün âfâkına sarmıştı zemînin,

Salgındı, bugün Şark’ı yıkan, tefrîka derdi.

Derken, büyümüş, kırkına gelmişti ki öksüz,

Başlarda gezen kanlı ayaklar suya erdi!

Bir nefhada insanlığı kurtardı o Ma’sûm,

Bir hamlede kayserleri, kisrâları serdi!

Aczin ki ezilmekti bütün hakkı, dirildi;

Zulmün ki, zevâl aklına gelmezdi, geberdi!

Âlemlere, rahmetti, evet, şer-i mübîni,

Şehbâlini adl isteyenin yurduna gerdi.

Dünya neye sâhibse, onun vergisidir hep;

Medyûn ona cemiyyeti, medyûn ona ferdi.

Medyûndur o Ma’sûm’a bütün bir beşeriyyet...

Yârab, bizi mahşerde bu ikrâr ile haşret.

                     Mehmed Âkif Ersoy

a a a a a

HADÎS-i ŞERÎF

“İsteyip talep edip de hâsıl olmasından güçlük, sıkıntı, zahmet çeken kimse,
bana çokça selat-ü selâm göndersin.”

(Nevâdir’ül-usûl)

HAYA

Mansur b. Ammar, bu konuda şöyle der:

– Bir kimse, kendi ayıbını görürse, başkasının ayıbını göremez olurdu.

Bir kimse, takva libasını soyunursa, onu hiçbir elbise örtemez.

Bir kimse, Allah’ın verdiği rızka razı olursa, başkalarının elinde bulunan,
kendisini üzmez.

Bir kimse, azgının kılıcını çekerse, elini keser.

Bir kimse, kardeşi için kuyu kazarsa, içine kendi düşer.

Bir kimse, başkasının perdesini yırtarsa, kendi ayıbını açmış olur.

Bir kimse, kendi hatâsını unutursa, başkasının ayıbını büyük görür.

Bir kimse, şüpheli ve zorlu işlere girerse, büyük günahları işlemek zorunda
kalır.

Bir kimse, nefsinin arzuları ile hareket ederse, helak olur.

Bir kimse, kendi aklı ile yetinirse düşer.

Bir kimse, insanlara karşı kibirli davranırsa, alçalır.

Bir kimse, işlerde derinliğe dalar, aşırı giderse, yorulur.

Bir kimse, insanlara karşı kabarırsa, kırılır.

Bir kimse, insanlara karşı sefahat yolunu tutarsa, ayıplanır.

Bir kimse, ahlâksızlara arkadaşlık ederse, hakir olur.

Bir kimse, bilginlerle oturursa; vakar sahibi olur.

Bir kimse, kötülerin girdiği yere girerse, suçlanır.

Bir kimse, dini hafife alırsa, çamura düşer.

Bir kimse, insanların malını ganimet sayarsa fakir düşer.

Bir kimse, sonucu gözetirse, sabırlı olur.

Bir kimse, bastığı geri görmezse pişman olur.

Bir kimse, Allah’tan korkarsa yücelir.

Bir kimse, işlerde toy olursa, hep aldanır.

Bir kimse, doğrularla çarpışırsa, çarpılır.

Bir kimse, gücünün yetmediği yükü alırsa, aciz kalır.

Bir kimse, ecelin geleceğini bilirse, emelini azaltır.

Bir kimse, bilgisizlik yoluna dönerse, adâlet yolunu bırakmış olur.

          (Tenbihü’l Gâfilîn, Sh: 556)

MÜNAFIKLARIN VASIFLARI

Allah (c.c.): “İnsanlardan bir takımları vardır ki, inanmadıkları halde
“Allah’a ve ahiret gününe inandık” derler.” (Bakara S.: 8) Hakikatte bunlar
mü’min değillerdir. Münafıklar müslümanlara karşı iman ettiklerini söylerler.
Kafirlere karşı da küfürlerini izhar ederler. Bununla iftihar ederler. Kafir
oldukları halde mü’min görünürler. Kalben tasdik olmadıkça, yalnız dille ikrar
iman olmaz. Bu münafıkların birinci sıfatlarıdır.

İkinci sınıf sıfatları ise hud’akârlıktır. Allah (c.c.) buyuruyor: “Çünkü
onlar (münafıklar kendi akıllarınca) güya Allah’ı ve müminleri aldatırlar.
Halbuki onlar ancak kendilerini aldatırlar ve bunun farkında değillerdir.”
(Bakara S.: 9) Çünkü Allah (c.c.) onların hilesini bilir ve cezasını verir.
Ekseriyetle de münafıkların bu dünyada cezasını çektirir.

Münafıkların kalblerinde hakkı kabule mani haset perdesi, gizli kin ve gazap
gibi hastalık vardır. Allah (c.c.) onların hastalıklarını dünyada ziyâde eder.
Ahirette onlar için elim bir azap vardır. Bu onların üçüncü sıfatlarıdır.

Münafıkların dördüncü vasıflarını şu âyetler beyan eder. “Onlara: “Yeryüzünde
fesat çıkarmayın” denildiği zaman, “Biz ancak ıslah edicileriz” derler. Kesin
olarak biliniz ki, onlar ancak kötülük yayan bozgunculardır. Lâkin
anlamazlar.” (Bakara S.: 11-12)

“Onlara, insanların iman ettikleri gibi siz de iman ediniz, denildiği vakit
“Biz hiç, sefihlerin (akılsız ve ahmakların) iman ettikleri gibi iman eder
miyiz? derler. Biliniz ki, akılsız ve ahmak olanlar yalnızca onların
kendileridir, fakat bilmezler. (Veya bilmezlikten gelirler.).” (Bakara S.: 23)

“Münafıklar, sağırlar, dilsiz ve körlerdir. Binaenaleyh nifaklarından
dönmezler.” (Bakara S.: 18)

Münafıkların bütün emekleri boşa gitmiştir. Ahirette onlara şiddetli bir azap
vardır. Onlar Cehennem’in en altındadırlar.

Allah (c.c.) cümlemizi kâmil birer mü’min eylesin. Münafıkların şerrinden
korusun. Âmin. (Ahkâmı Kur’âniyye: 23-26)

CEHENNEM HALKININ ATEŞE ATILMASI

Abdurrahman bin Zeyd şöyle derdi: Kıyamet gününde cehennem kendi ahalisini
yıldızlar gibi şerarelerle karşılayınca cehennemlikler geri dönerek kaçarlar.
Bunun üzerine azameti büyük ve cebbar olan Allah:

– “Onları cehenneme çeviriniz” buyurur. Zebaniler de cehennemden kaçan halkı
gerisin geriye cehenneme çevirirler. İşte bu hususu yüce Allah (c.c.) şöyle
açıklamıştır:

“(O gün hesap yerini) arkanıza bırakıp (cehenneme) döneceğiniz, (yahut da
cehenneme girmekten kaçacağınız) gündür. (O gün) sizi Allah (azabın)dan hiçbir
kurtarıcı (yani o gün sizi ateşin alevinden kurtaracak hiçbir kurtarıcı)
yoktur.” (Mü’min S.: 33)

Abdurrahman bin Zeyd devam edip, bize ulaştı ki: Onlar cehenneme yaklaştıkları
zaman (cehennemin şiddetinden) gözlerinin siyahı akarak yüzlerinden aşağı
düşer ve onlar elleri, ayakları, boyunlarına bağlanmış kör ve her el ayakta
bukağı olarak cehenneme girer demiştir. Hadîs-i şerifte:

“Cehennemin alevleri, yanmakta olan halkı yükseltir. Nihayet onlar cennet
ahalisine karşı yükselince ateşin çılgın alevinden -havadan kuşun uçması gibi-
uçarak kendileri ile cennet ahalisini arasında bir duvar kalır, ki, yüce Allah
(c.c.) şöyle buyurmuştur:

“Cennet ahalisi, cehennem halkına “Rabbimizin bize vaadettiği mükâfatı bizler
hak ve gerçek olarak bulduk. Sizler de Rabbinizin, size (tehdit olarak)
bildirdiği cezayı gerçek olarak buldunuz mu?” diye nida ederler. (Araf S.: 44)

– Evet, biz de öyle bulduk, derler. Bunun üzerine aralarında bir münadi
Allah’ın lâneti zâlimlerin tepesine olsun, diye nida eder. Keza cehennem
halkı, cennet ahalisinin aralarında akıp gitmekte olan su(yunuz)dan veya
Allah’ım (c.c.) size ihsan ettiği rızıktan  biraz da bize akıtın” diye feryat
ederler.” (A’raf S.: 50)

Cennet ahalisi de “Muhakkak Allah (c.c.) bunları kafirlere haram etmiştir”
diye cevap verirler. Müteakiben azap melekleri demir çomak ve kamçılarla
onları cehennemin derinliğine doğru çevirirler ve kendilerine “yalandır, diye
tezkip ede geldiğiniz o ateşin azabını tadınız derler.” (Secde:20)

(Ölüm, Kıyâmet, Ahiret, Sh: 265)

MUHACİRİ’NİN FAZİLETİ

İnsan hayatta bir çok felaketlere uğrayabilir. Hayat insanlar için bir imtihan
yurdudur. İnsanın seciyesi, seciyesinin kuvveti, bu felaketlere karşı koymayı,
onların karşısında metaneti ile ortaya çıkar. Bazan bu felaketler insanın
malına isabet eder. İnsan malının kaybı ile muzdarib olur. Yahut insan bir
takım ezâ ve cefalara uğrar, cismaniyeti bu ezalardan müteessir olur. Bazan bu
gibi felâketler daha geniş mikyasta olur. İnsan her bela ve ezâ tufanı
karşısında kalır. Canından akrabasından, evlat ve iyalinden, mal ve
mezalinden, servet ve zenginliğinden, nihayet dâr ve diyârından mahrum kalır.
Bizzat kendisi her türlü felaket ve musibete uğrar ve bu suretle en feci
vaziyete düşer. İslâm muhacirlerinin uğramış oldukları vaziyet bu son
şekildedir. Onların İslamiyeti kabul etmekten dolayı uğradıkları ve tahammül
ettikleri fedakarlıklar sonsuzdu. Onların canları, malları, şahısları,
aileleri, hayatta muazzez sayacakları her şeyleri felakete maruzdu.
Fedakarlıkların her nev’ine katlanmışlar, hiçbir musibet karşısında
eğilmemişlerdir.

Gerçektir ki, Resulü Ekrem’in etrafında toplanan müslümanlar gösterdikleri
fedakarlıklar, cihan ve insanlık tarihi için en yüksek mefharettir.

Onların yegane hedefi inandıkları akideler dairesinde yaşamak, Allah (c.c.)’ın
rızasını ve peygamberin hoşnûdîsini kazanacak bir şekilde hayat sürmekti...

(M.Darirî, Siyer-i Nebî, C: 2, Sh: 409)

Z Z Z Z Z

HAZRETİ OSMAN BİN MAZ’UN

-Radıyallahu anh-

Osman bin Maz’un -radıyallahu anh- Resûlullah -sallallahu aleyhi ve sellem-’ın
süt birâderidir.

Osman bin Maz’un -radıyallahu anh- Mekke-i Mükerreme’de şeref-i sohbet ile
müşerref olanların ondördüncüsüdür. Ashab-ı Bedir’dendir.

Hicret’den otuz ay sonra Medine’de irtihâl eyledi ki muhâcirinden Medine’de
ilk vefât eden sahâbidir. Bakıy’da defnolunduğunda Resûl-i Ekrem -sallallahu
aleyhi ve sellem- onun hakkında:

“– Osman benim için ne güzel selefdir!” buyurdular. Fuzalâ-i Sahabe’den âbid
ve müctehid bir zât idi. Radıyallahu Teâlâ anh.

Mişkât da rivayet edildi ki, Resûl-i Ekrem -sallallahu aleyhi ve sellem-
Hazretlerinin gözlerinden cereyan eden göz yaşları Osman bin Maz’un
-Radıyallahu anh-’ın yüzüne döküldü.

İbn’ül Cevzi vefa nam kitabında Hazreti Aişe-i sıddıyka -radıyallahu anha-’dan
rivayet eder ki, Osman bin Maz’un vefat ettikte Resûl-i Ekrem teşrif edip
Osman’ın yüzünden örtüyü kaldırdı, iki gözünün ortasından öptü ve ağladı. Ve
Osman yatağından ref’ olundukda:

– “Yâ Osman! Sen dünyaya libas olmadın ve dünya sana libas olmadı!” diye
buyurdular.

(R. Mahmûd Sâmî (k.s.), Ashabı Kiram-2, Sh: 70-71)

h h h h h

HZ. YUSUF (A.S.)’UN MISIR’A

HAZİNE NAZIRI OLMASI

“Melik, getirin O’nu bana dedi. O’nu kendime has müsteşar edineyim. O’nunla
konuşunca da şöyle dedi:

“– Sen bugünden itibaren nezdimizde mühim bir mevkii sahibisin, emin bir
müsteşarsın.”

Yusuf (a.s.) da: “Beni memleket hazineleri üzerine memur et. Çünki ben onları
iyice korumaya muktedir ve vakıfım dedi.

İşte o yerde Yusuf (a.s.)’a böyle bir kudret verdik. O, neresini isterse orada
konaklardı. Biz rahmetimizi kimi dilersek ona nasib ederiz. İyi hareket
edenlerin hakkını zayi etmeyiz.

İman ederek takvâda devam edenlere hâs olan âhiret mükâfatı ise elbette daha
hayırlıdır.”  (Yusuf: 54-57)

Hz. Yusuf zindandan çıktı, zindan ehli ile vedalaşıp onlara dua etti. Sonra
gusledip elbisesini giydi. Melikin huzuruna varıp, selâm verdi ve İbranice
melike dua etti. Melik Yusuf (a.s.)’a: “Hangi duayı bilirsin “(dili)” dedi: “O
da 72 lisan bilirim.” dedi. “Bunlar, Yakup, İshak ve İbrahim lisanıdır.” dedi.
Sonra melik Yusuf (a.s.)’a:

“Ey Sıddık! Ben görmüş olduğum rüyayı senden işitmeyi severim.” deyince, Yusuf
(a.s.) güzel bir üslup üzere rüyasını bir tabir eyledi. Mücahidin rivayetine
göre, Yusuf (a.s.)’un delaletiyle melik İslâm oldu ve nâsın çoğu da başında
toplandı.

Yusuf (a.s.) bulunduğu  vakitte talep ettiği vazifeyi ikâme ve ifaya muktedir
bir zattı.        (Hz. M.Sâmi (k.s.),Yusuf (a.s.)

HZ. ALÎ (R.A.)

Hz. Alî (r.a.) gazaya gitmişti. Hakk Teâlâ fethi müyesser eyleyip sağ sâlim ve
ganîmetlerle döndü. Resûlullah (s.a.v.) ile buluşunca, gaza malından getirdiği
bir kese altını Resûlullah (s.a.v.)’a teslîm etti. Resûl-i Ekrem (s.a.v.)
efendimiz kesedeki altunları taksîm etti. Hz. Alî’ye üç tane altın düştü. Hz.
Alî Sultân-ı Kâinât efendimizin başkalarına nazaran daha az vermesinin
sebebini, hikmetini merâk etti. Evine geldi. Gece rüyâsında şöyle gördü:
kıyamet kopmuş, herkesin mahşer meydânında hesâbı görülüyor. O sırada
kendisine: “- Ya Alî sen de şu üç altının hesâbını ver!” diyorlardı. Beyni
kaynayacak derecede hararetle uyandı. Bu rüyâ üzerine tövbe istiğfâr etti.
Resûlullah (s.a.v.)’ın huzurlarına varınca Resûl-i Ekrem (s.a.v.) tebessüm
edip:

“- Ya Alî! üç altunun hesâbını vermekte zorlandın. Daha fazla olsaydı hâlin ne
olurdu?” buyurdular. Hz. Alî sultan-ı kâinât (s.a.v.) hazretlerinin
ayaklarının tozuna yüzünü sürerek özür dilediler.        (Ş.Ahmed Efendi, Dört
Büyük Halîfe, Sh: 304)

a a a

İmâm-ı Begâvî (r.a.)’nin Mesabih isimli Hadîs-i şerîf kitabında Enes bin Malik
(r.a.)’ten rivâyet edilmiştir. Resûlullah (s.a.v.) Hz. Ebû Bekir, Ömer ve
Osmân (r.a.) ile Uhûd Dağına çıkmışlardı. Dağ sallandı. Server-i âlem (s.a.v.)
Hazretleri mübârek ayağı ile dağa vurup:

“- Ya Uhûd! Sâkin ol. Üzerinde bir Nebî, bir Sıddîk ve iki şehîd vardır.”
buyurdular.          (Ş.Ahmed Efendi, Dört Büyük Halife, Sh: 223)

a a a

Hasen Hadîs-i Şerîf olarak Mesabîh’te Abdullah bin Mugaffel (r.a.)’den
bildiriliyor: Resulûllah (s.a.v.):

- Ashabıma dil uzatmakta Allah-ü Teâlâ’dan korkunuz! Benden sonra onları kötü niyetlerinize hedef tutmayınız. Nefsinize uyup kin bağlamayınız! Onları seven, beni sevdiği için sever. Onlara buğz  eden bana buğz ettiği için eder. Onlara eziyet eden, bana eziyyet etmiş olur. Bana ezâ eden Allah-ü Teâlâ’ya da ezâ eder, incitir. Allah-ü Teâlâ, kendisini incitenlere muâhezesini, ibret cezâsını geciktirmez.” buyurmuştur.          (Ş.Ahmed Efendi, Dört Büyük Halife, Sh: 377)

HAZRET-İ HAVVA’NIN YARATILIŞI

Âdem (a.s.), Cennet’te oturup konuşacak bir kimse ve kendisi ile sükûnet
bulacağı bir zevce bulunmaksızın tek başına gezip dolaştığı sırada, Yüce Allah
(c.c.), ona, bir uyku verdi. Uyudu.

Yüce Allah (c.c.) ona bir elem duyurmadan, sol eğe kemiklerinden birini alıp
yerine et doldurdu.

Âdem (a.s.), daha uykudan uyanmadan, Hz. Havva’yı, ondan yarattı.

Âdem (a.s.) uyanınca, başucunda bir kadının oturduğunu gördü.

“Bir kadın ha!?” dedi ve ona:

“Sen, nesin?. Sen, kimsin?” diye sordu.

Hz. Havva: “– Bir kadın!” dedi.

Âdem (a.s.): “– Sen, ne için yaratıldın?” diye sordu.

Hz. Havva: “– Sen, benimle sükûnet bulasın diye yaratıldım” dedi.

İbni Abbas (r.a.)’a göre: Hz. Havva’ya her canlının anası olduğu için, Havva
ismi verilmiştir.

Yüce Allah (c.c.), böylece, Hz. Havva’yı, Âdem (a.s.)’e eş yaptı.

Peygamberimiz (s.a.v.), bir Hadîs-i Şerîflerinde:

“Kadın, kaburga kemiğinden yaratılmıştır. Kaburganın en eğri yeri de, üst
kısmıdır. Onu, doğrultmaya kalkarsan, kırarsın! Hali üzere bırakırsan,
eğriltide devam eder.

Kadınlar hakkında, birbirinize hayr tavsiye ediniz!” buyurmuştur.
(Peygamberler Tarihi, M.Asım Köksal)

FISK

Yûnus Sûresi, Âyet: 31-33:

“Habîbim de ki! Size gökten ve yerden rızık veren kim? O kulaklara ve gözlere
mâlik ve hâkim olan kim? Ölüden diriyi çıkaran, diriden ölüyü çıkaran kim?
Bütün kâinatı kim idâre ediyor? Onlar biraz sonra muhakkak diyecekler ki:
“Allah”. De ki: “O halde bu küfrünüzün sizi götürdüğü neticeden
korkmazmısınız? Sünnetullaha uymaz mısınız?

İşte size hakk Rabbiniz Allah! Artık hakdan ayrıldıktan sonra sapıklıktan
başka ne kalır? O halde nasıl oluyor da bunca burhânlara rağmen
döndürülüyorsunuz?

İşte böylece Rabbinin hükmü o fısk edenler üzerinde tahakkuk etmiştir ki:
“Onlar îmân etmeyeceklerdir.”

Fısk: Allah’ın emrini terkedip ona isyân etmek, doğru yoldan sapıp çıkmak
mânalarına gelir. Öyle olanlara fâsık denir. Bu kelime Kur’ân’da, günah,
ma’siyet, yalan kötülük ve küfür gibi mânalara hamlolunarak vârid olmuştur.
Fısk ya fiilî olur veya hem fiilî hem itikâdî olur. Meselâ, namaz kılmamak,
oruç tutmamak Allah’a itâattan çıkmak olduğu cihetle insanı fıska düşürür.
Eğer bunda ısrâr edilirse kişiyi küfrün hudûdlarında gezdirir. Meselâ, namazı
terkeden bir kimsenin her an küfre kayma ihtimâli vardır. Sahîh-i Müslim’deki
Hadîs-i Şerîfde: “Kişi ile küfür ve şirk arasında namazı terketmek vardır.”
buyrulmakla bu hakîkat tebeyyün eder. Cenâb-ı Hakk İblis’in Âdem (a.s.)’e
secde emrinden çıkmasını “fısk” tâbiriyle ifâde buyurmuştur.

(Yûnus Hûd Sûrelerinin Tef. Hz. R.Mahmûd Sâmi (k.s.))

HZ. ÖMER (R.A.)’E FÂRUK LÂKABININ

TAKILMASI:

Bir yahûdiyle bir münâfık, şu veya bu meselelerden kavga ediyorlardı. Yahudi,
hesaplaşmak üzere münâfığı, Allah Resûlü (s.a.v.)’nün huzuruna davet ediyor:

- “Haydi gidelim; O hükmetsin!”

- “Hayır, Kâab Bin Eşref’e gidelim!”

- “Nasıl olur?.. O’nun gibi âdil bir hâkime gitmek dururken Kaab’dan nasıl bahsedebiliyorsun?”

Münâfık çâresiz kalıyor ve Büyük Huzur’a çıkıyorlar... Taraflar meselelerini
Allah Resûlü (s.a.v.)’ne anlatıyorlar, hüküm yahûdiden yana... Fakat münâfık
razı olmuyor. Hemen çekiliyor, yahûdiye diyor ki:

- “Seninle Ömer (r.a.)’e gidelim, o hüküm versin!”

- “Nasıl olursa olsun kalk gidelim!”

Ömer (r.a.)’in karşısındalar... Yahûdi söz alıyor:

- “Bu dava üzerinde hüküm almak üzere evvelâ Peygamberiniz (s.a.v.)’e gittik. Lehimde hüküm verdi. Şimdi bu adam râzı olmuyor... Senin yeniden karar vermeni istiyor. Isrârına dayanamadığım için geldim. Lüzûm yoktu.”

Hz. Ömer (r.a.) münâfığa hitap ediyor:

- “Ne dersin, doğru mudur bunlar?”

- “Evet...”

Bunun üzerine kılıcını çekiyor, Ömer (r.a.) haykırıyor:

- Ben Allah Resûlü (s.a.v.)’nün hükümlerinden râzı olmayanların hakkından böyle hükmederim!”

Ve münâfığın kellesi düşüyor... O zaman Cebrâil (a.s.) iniyor ve Allah Resûlü
(s.a.v.)’ne hitap ediyor:

- “Ömer, hakla bâtılı ayırd etti.”

Ve Ömer (r.a.)’e ayırd edici, “Faruk” lâkabı takılıyor.

(Hz. R.Mahmûd Sâmî (k.s.), Hz. Ömer (r.a.))

ASR-I SAADET’TEN

Bedir Gazvesi’nden önce Muhâcirin’den Mikdâd Bin Esved ve Ensâr’dan Sa’d İbn-i
Muâz (r.a.)’ın Peygamber (s.a.v.) Efendimiz’e arz-ı teslîmiyyeleri ve
mücâhidleri teşvîk için söyledikleri sözleri:

Mikdâd İbn-i Esved (r.a.):

– “Yâ Resûlallah! Allah’ın emri ne ise biz itâat eyleriz ve her halde seninle
beraberiz. Vallahi arâzî-i ma’mûrenin en nihâyetine kadar gitseniz sizinle
berâber gideriz!” dedi.

Sa’d İbn-i Muâz (r.a.):

– “Yâ Resûlallah! Biz sana inandık, taraf-ı Bârî’den getirdiğin Kur’ân’ın hak
olduğuna î’tikâd ve i’timâd ve sana itâat ve ittibâ etmek üzere ahd ü misak
eyledik. Nasıl dilersen o sûretle hareket et! Bize emret, biz seninle
beraberiz. Seni gönderen Allah (c.c.) hakkı için, eğer denize girersen seninle
berâber denize gireriz, hiçbirimiz geri kalmayız. Biz düşmâna karşı varmaktan
çekinmeyiz. Muhârebe vaktinde geri dönmeyiz.

Yâ Resûlallah! Biz harbde sebât etmesini, sadâkat göstermesini biliriz.
Düşmânla karşılaştığımızda Cenâb-ı Hakk’tan umarız ki Ensâr câmiasının elinden
seni memnûn ve mesrûr edecek şehâmet hârikaları gösterecektir. Hemen
alâbereket’illâh bizimle berâber düşmân üzerine âzimet buyurunuz..!” dedi.

(Hz. R.M.Sâmî (k.s.), Bedir Gazvesi, Sh: 187)

H H H

KIBRIS’IN FETHİ

Muaviye öteden beri derya seferi yapmak ve bu tarik ile servet ve iktidar
dairesini genişletmek emelinde olmakla bu kerre Hz. Osman’dan bir deniz gazası
için ruhsat istedi.

Hazreti Osman kura ile yahut diğer surette asker seçmeyip gönüllü olarak
gidecek olanları bu deniz seferinde kullanmak üzere ruhsat verdi.

Muaviye de halkı Kıbrıs gazasına teşvik etmek için bir cemaat gönüllü olarak
seçildi ki içlerinde Ebu Zer, Ebu’d Derda, Ubade bin Samif gibi sahabilerin
büyüklerinden zâtlar vardı.

Muaviye bunların başına Abdullah bin Kays’ı emir tayin edip yirmisekizinci
seneyi hicriyesi sonunda gemilerle onları Kıbrıs’a gönderdi. Mısır Emiri olan
Abdullah bin Saad Mısır’dan hareket ederek gemilerle Kıbrıs’a vardı. Mısır ve
Şam donanmaları bu suretle Mısır’da birleşip çok muharebe ettiler ve pek çok
esir ve emvâli ganâim aldılar. Kıbrıs ahalisi mukalebeden âciz kalarak senelik
yedi bin altın cizye vermek üzere muselahe akdetmeye mecbur oldular.
(R.Mahmud Sâmî (k.s.), Hz. Osman (r.a.))

H H H

Bir yemek yediğin ve bir içecek içtiğin zaman, “Bismillahi ve billa hillezi la
yezurru measmihi şeyûn filarzi vela fissemai yahayyu ya kayyum” dersen, o
yediğinden sana hiç bir hastalık gelmez. İçinde zehir dahi olsa. (s. 88)

PEYGAMBER (S.A.V.) EFENDİMİZ’İN

SEVDİKLERİ RENK VE KOKULAR

Resûlullah (s.a.v.) beyaz, yeşil ve sarı renkten hoşlanırlar ve beyazın en
güzel renk olduğunu söylerlerdi. Kendileri bazen baştan başa sarı renkli
elbiseler de giyerlerdi. Kırmızı renkten hoşlanmazlardı. Bir gün Abdullah bin
Ömer (r.a.) kırmızı elbise giyerek Resûlullah (s.a.v.)’ın yanına gitmişti.
Peygamberimiz (s.a.v.) de bu elbiseden hoşlanmadığını îmâ edince, Abdullah
(r.a.) evine giderek bu elbiseyi yakmıştı. Resûl-i Ekrem (s.a.v.) bundan
haberdar olunca Abdullah bin Ömer (r.a.)’e:

– “O elbiseyi ziyân etmek doğru değildi. Onu bir kadına verebilirdin.”
buyurmuşlardı.

Resûl-i Ekrem (s.a.v.), güzel kokulardan hoşlanırdı. Çünkü güzel koku
Peygamberimiz (s.a.v.)’e sevdirilen üç şeyden biri idi. Araplar arasında
“sükk” adı ile anılan bir koku kullanırlardı. Ashâb-ı Kirâm (r.a.), Resûl-i
Ekrem (s.a.v.)’in geçtiği yerde güzel bir koku bıraktığını beyân etmişlerdir.
Peygamberimiz (s.a.v.)’in güzel kokuları misk ve anberden ibaretti.

(Peygamberimiz (s.a.v.) Efendimizin Yüce Ahlakı)

Z Z Z

FAYDALI Ö⁄ÜTLER

Âriflerin bazıları şöyle dedi: “Sevgi bir tohumdur, kalblerin toprağına
ekilir, akıl suyu ile sulanır. Toprağın verimliliği ve suyun temizliğinin
derecesine göre meyve verir. Toprağı verimli ve güzel memleketin nebâtı Rabb
(c.c.)’inin izni ile bol çıkar. Fena olandan ise faidesi pek az olandan
başkası çıkmaz...”

İbrahim (a.s.)’e denildi ki: Bize faydalı öğütler ver. Bunun üzerine İbrahim
(a.s.) şöyle dedi:

“– İnsanları dünya işleri ile meşgul oluyor gördüğünüz zaman siz de âhiret
işleriyle meşgul olun. Onlar zâhirlerinin tezyini ile meşgul olurlarsa siz de
kalbinizin tezyini ile meşgul olun. Onlar bağ, bahçe ve sarayların imarı ile
meşgul olurlarsa, siz de kabirlerin imârı ile meşgul olun. İnsanlar
birbirlerinin ayıblarıyla meşgul olursa siz de kendi ayıblarınızla iştigal
edin. Onlar mahlûkâtın hizmetiyle meşgul olurlarsa sizde bütün mahlûkâtın
Rabb’i olan Hâlik (c.c.)’ın hizmetiyle meşgul olun.

Ey insan! Azrail (a.s.) seni çağırmadan önce sen nefsine karşı uyanık bulun.
Sabır kalkanı ile zırhlan. Kötü düşmanlarla cihâda devam et. Kendini kurtarmak
için ciddiyetini takın. Kötülüklerden alâkanı kes. Sana faydalı olanı al ki
herkesin imdad aradığı günde necat bulursun.”

          (Hz. M.Sâmî (k.s.), Hz. İbrahim (a.s.))

H H H

GIYBET

Her nevi  kusurdan münezzeh olan Allah (c.c.) “Bazınız diğer bazınızı gıybet
etmesin, içinizden biriniz ölü kardeşinin etini yemek ister mi? buyurmuştur.

Gıybet, duyacağı zaman üzüleceği bir lâfı insanın arkasından söylemek, adam
çekiştirmek, bir kimsenin dedikodusunu yapmak, gıyabında aleyhinde bulunmak,
arkasından atmak,kusur ve ayıplarını sayıp dökmek.

Resûlullah (s.a.v.) ile oturan bir adam kalkıp gitti. Orada bulunanlar: Bu
adamı acizlendiren ve buradan kaldıran şey ne idi? demeye başladılar. Bunun
üzerine Resulûlullah (s.a.v.) “Kardeşinizi yediniz ve onu gıybet ettiniz,”
buyurdu.

Hakk Sübhanehu ve Teâlâ, Musa (a.s.) ya şunu vahyetti: “En son Cennete gidecek
olan gıybet yapmamaya tevbe edendir, ilk cehenneme giden ise gıybette ısrar
eden olacaktır.”

Derler ki: Kıyamet günü insana amel defteri verilecek, insan defterinde bir
sevab bile bulunmadığını görecek ve: Namazım nerede? Orucum nerede? İbadet ve
taatım nerede? diyecek. O zaman kendisine şu cevap verilecek:Halkı gıybet
ettiğin için bütün amellerin (halkın amel defterine) geçip gitti.

Yahya b. Muaz: Bir müslüman şu üç hususta senden haz alsın:Bir müslümana
faydalı olamıyorsan bari zararlı olma, onu sevindiremiyorsan hiç olmazsa üzme,
meth etmiyorsan bari kötüleme demiştir.

Hasan Basri (k.s.)’ye, falan seni gıybet etti, denilince, o zata bir tabakta
helva gönderdi ve: “Duyduğuma göre sevaplarını bana hediyye etmişsin, onun
için mükâfat olmak üzere şu helvayı gönderiyorum” demişti.      (Kuşeyri
Risalesi, Sh: 252)

ALİMLERİN DEVLET ADAMLARIYLA MÜNASEBETLERİ

Allah kendilerinden razı olsun alimler, dini bir zaruret veya ma’ruf ile
emretmek gibi bir maslahat olmadığı halde devlet kapılarını aşındıran
kardeşlerine yakınlık göstermezler idi. Bu husustaki mesnetleri şu hadis-i
şeriftir:

“Cehennemde “Hephep” denilen bir vâdi vardır. Allah bu vadiyi, zâlimler ve
zâlim hükümdarların meclisine gidipde onlara kavuk sallayan alimler için
yaratmıştır.”

Bir gün Basra valisi, Malik bin Dinar (r.a.) Hazretlerine der ki:

– “Ey Malik, bize karşı bu kadar ağır konuşabilmen için sana cesaret veren ve
bize mukabele etmekten âciz bırakan şey nedir, biliyor musun? Dünyaya metelik
vermemen ve bizden bir beklediğin olmamasıdır.”

İbnü’s Semmak diyor ki: “Bir gün Basra valisinin  yanına gittim. Vâli bana
dedi ki: “Ey Semmakoğlu bana biraz nasihatte bulun.” Kendisine şunları
söyledim: Sana ve seni vâli olarak ta’yin edenlere yazıklar olsun! Çiğnenen
bunca kul haklarının hesabını nerede vereceksiniz.” Siz kendinize ancak birkaç
köprünün yapılmasını iş edinmişsiniz.”

Fudayl bin Iyaz (r.a.) da şöyle derdi: “Yemin ederim ki, vaktin halifesi
Hârun’ür Reşîd beni ziyarete gelsede izin talebinde bulunsa, kendisine izin
vermem. Elimde olmayarak çekip girerse o başka. Bu sûfilerin  bazıları, nasıl
oluyor da kendiliklerinden hükümdarların kapısına gidiyorlar, şaşıyorum.

Anlatıldığına göre bir gün Muaviye (r.a.)’nin yanında birşeyler konuşulmuş.
Orada bulman Ahnef bin Kays (r.a.) hep sükût ediyormuş. Muaviye ona, neden hiç
konuşmadığını sormuş. Ahnef de demiş ki: “Yalan söylesem Allah’tan korkuyorum.
Eğer hakikatı söylesem, senden korkuyorum. Bu sebepten sükûtu tercih
ediyorum.” Böylece hakikatı söylemekten âciz bir durumda hükümdarların yanında
bulunmak, insanı ancak vebal altında bırakır.”

(İslam Büyüklerinin Örnek Ahlakı, İ.Şa’rânî, Sh: 44-45-46)

KOMŞU HAKLARI

Müslüman haklarının üstünde olan bir de komşuluk hakkı vardır. Müslüman bir
komşunun, müslümanlardanda fazla olarak hakları vardır. Nitekim Rasul-i Ekrem
(s.a.v.) şöyle buyurmuştur:

“Üç nevî komşu vardır: Bunlardan birinin bir hakkı, diğerinin iki hakkı ve
üçüncüsünün de üç hakkı vardır. Üç hakkı olan komşu, müslüman ve akraba olan
komşudur. Bunun; komşuluk, islamiyet ve mahremiyet olmak üzere üç hakkı
vardır. Müslüman olan komşununda komşuluk ve islamiyet hakkı olmak üzere iki
hakkı vardır. Müslüman olmayan komşunun da yalnız komşuluk hakkı vardır.”

Resul-i Ekrem bir diğer hadiste de şöyle buyurmuştur: “Civarında bulunan komşu
ile iyi geçin ki, müslüman olasın.”

Yine Rasul-i Ekrem (s.a.v.) şöyle buyurmuştur:

“Allah’a ve ahiret gününe imanı olan komşusuna ikram etsin.”

Yine Resul-i Ekrem (s.a.v.) şöyle buyurmuştur.

“Kıyamet gününde ilk hasımlar komşulardır.”

Rivayete göre; adamın biri İbn Mes’ûd’a (r.a.) giderek:

– Bir komşum var; daima bana zahmet verir, kötü söyler ve durmadan eziyet
eder, dedi. İbn Mes’ûd:

– Sen git yerinde otur; o, senin hakkında Allah’a isyan etti ise, sen onun
hakkında Allah’a ibadet et, buyurdu.

Resul-i Ekrem’e falan kadın gündüzü oruçla, geceyi ibadetle geçirir. Ancak
komşusuna eziyet eder, dediler. Resul-i Ekrem (s.a.v.):

– O, Cehennemdedir, buyurdu. Zühri  şöyle demiştir: Bir adam Resul-i Ekrem’e
gelerek komşusunu şikâyet etti. Resul-i Ekrem mescid kapısında:“Bilmiş olun
ki, kırk ev komşudur” diye nida edilmesini emretti. Zühri devamla “Kırk ev
sağdan, kırk ev soldan, kırk ev önden ve kırk evde arkadan komşudur” diyerek
dört tarafa işaret etti.          (Devamı Yarın)

(DÜNDEN DEVAM)

Bilmiş ol ki: Komşu hakkı, yalnız kötülük etmemekle iktifa etmek demek
değildir. Belki, onun eziyetine de katlanmak lazımdır. Hatta yalnız eziyete
tahammül etmek de kâfi değildir.  Belki komşusuna karşı yumuşak davranmak, ona
her türlü iyilik yapmak lazımdır. Zira denildi ki, Kıyamet  günü, yoksullar
zengin komşularının yakalarından yapışarak Allahû Teâlâ’nın huzuruna getirir
ve: “Ya Rab buna sor, neden bana yardım etmedi” der.

Adamın biri, farelerin evini istila etmesinden şikayet etmiş. Bir kedi
almasını tavsiye edenlere “bunu yapmam; çünkü kedinin sesini duyan farelerin,
evimi terkedip komşunun evine gitmesinden ve bu suretle kendim için
sevmediğimi komşum için sevmiş olacağımdan korkarım” diye cevab vermiştir.

Selâm vermek, onu fazla lafa tutmamak, iğneden ipliğe halini incelememek,
hastalandığında ziyaret, bir felakete uğradığında taziye, sevinçli günlerinde
tebrik etmek ve kendi sevincini göstermek, kusurlarını bağışlamak, kapı ve
pencereden gizli halini araştırmamak, evinin önünü daraltmamak, evine
getirdiğine göz dikmemek, kusurlarını gizlemek, felakete uğradığında yardımına
koşmak, ayrıldığı zaman evini korumak, konuştuklarını dinlememek, mahrem
yerlerine bakmamak, hizmetçilerine kötü gözle bakmamak, çocuğu ile güzel
konuşmak, din ve dünyasında bilmediklerini ona öğretmek de, komşu
haklarındandır.                      (İ.Gazâlî, İhya, C: 2, Sh: 538)

YEDİ İYİLİK HAZİNESİ

Yedi şey var ki, yedi iyilik hazinesi sayılır. Sonra, onların her biri, Allah
(c.c.)’ın Kitabı’nda vâcip olarak geçmiştir.

1– İbadette ihlâs. Allahu Teâlâ (c.c.) ihlâs üzerine şöyle buyurdu:

– “Halbuki onlara, dini yalnız Allah (c.c.)’a has kılarak (ihlâs ile) ve
hanifler olarak kulluk etmeleri, namaz kılmaları, zekât vermeleri
emrolunmuştu...” (Beyyine sûresi, âyet: 5)

2– “...Önce Bana, sonra ona babana şükret, diye tavsiyede bulunmuşuzdur...”
(Lokman sûresi, âyet: 14)

3– Akraba ziyareti, Allahu Teâlâ (c.c.) bu mânâda şöyle buyurur:

– “...Allah (c.c.)’tan korkun; akrabalık bağlarını koparmaktan sakının...”
(Nisâ sûresi, âyet: 1)

4– Emaneti eda etmek. Allahu Teâlâ (c.c.) bu mânâda şöyle buyurur:

– “Allah (c.c.), size emaneti ehline vermeyi emrediyor...” (Nisâ sûresi, âyet:
58)

5– İsyan ve günah işinde hiç kimseye itaat etmemek. Bu konuda Allah (c.c.)’ın
emri şudur:

– “...Allah (c.c.)’ı bırakıp da, kimimiz kimimizi, ilâhlaştırmasın...” (Al-i
İmran sûresi, âyet: 64)

6– Nefsani arzusu ile amel etmemek. Bu mânâda Allahû Teâlâ (c.c.) şöyle
buyurdu:

– “...Kim nefsini kötü arzulardan aldıysa...” (Nâziat sûresi, âyet: 40)

7– Kullukta çaba harcamak, Allahû Teâlâ (c.c.)’dan korkmak, vereceği sevabı
ummak. Allahû Teâlâ (c.c.) bu mânâda şöyle buyurdu:

– “...Korkarak ve ümit ederek, Rablerine yalvarırlar. Verdiğimiz rızıklardan
da Allah (c.c.) yolunda harcarlar.” (Secde sûresi, âyet: 16)

Kısaca: İnsana yakışan çekingen, hüzünlü ve gözü yaşlı olmaktır. Zira emir
şiddetlidir.                          (Ebul Leys Semerkandî, Tenbihü’l
Gâfilîn)

HAZRET-İ SELMÂN-I FÂRİSÎ

-radıyallahu anh-

Selmân-ı Fârisî -radıyallahu anh-’e misafir gelip de it’âm edecek bir şey
bulamadığında, sahrada gezen ve uçan geyikleri ve kuşları çağırıp kerameten
min’allah yemek yaparlar ve teaccüben bu hali sual edenlere:

“– Hiç bir kul, Hak Teâlâ’ya itaat etsin de Hak Celle ve Alâ ona matlubunda
muhalefet eylesin, bu olur mu?” diye cevâb verir imiş.

Nitekim Hadîs-i Kudsî’de de:

Cenâb-ı Allah dünya’ya: “Bana hizmet edenlere hizmet et, sana hizmet edenleri
de hizmetinde kullan,” diye ferman buyurmuştur.

“Cum’a günü guslederek camiye gidip kelâm etmeyerek cum’a namazını kılanlara
keffâret-i zünüb olacağı” hakkındaki hadîs-i şerîf”de Selmân -radıyallahu anh-
rivâyet etmiştir.

Keza Merâk’ıl-Felâh’da:

“Ey Selmân! Herhangi bir yiyeceğe veya içeceğe kanı olmayan tahta kurusu gibi
bir hayvan düşüp de içinde ölecek olursa, onun yenmesi, içilmesi ve o su ile
abdest alınması helâldır” buyrulmuştur.

(R. Mahmûd Sâmî (k.s.), Ashâb-ı Kiram-I, Sh: 145-146)

H H H

HZ. ALÎ (R.A.) VE KÂFİR

Menküldür ki, bir gün İmâmı Alî (r.a.) sahrâda tenhâ gezerken bir kâfir
pehlivana rast gelip İmâm-ı Alî (r.a.)’e üç kere hamle eyledi. Her üçünde
hamlesini def’edip, göğsü üstüne çıkıp başını kesmek murâd edince kâfir
ilkinde tazarrû’ edib:

“– Er olan bastığını boğazlamaz Yâ Ali” dedikde azâd eyledi. İkincisinde;

“– Yâ Ali! Seni mürüvvet ma’deni derler, bana emân ver!” deyince kâfiri yine
azâd eyledi. Üçüncüde ise kâfir ihanetle Hz. Alî (r.a.)’nin yüzüne (hâşâ)
tükürdü.

Alî (r.a.) bu hâlette kâfiri bırakıp:

“– Yürü âzâdsın!” dedi.

Bu kere kâfir hayretle sebebini sual etti.

İmam-ı Alî (r.a.) cevâb verdi ki:

“– Bizim gazâmız iki türlüdür: Biri senin gibi kâfire gazâ  etmektir ki Allah
(c.c.) rızâsı için olur... O biri de nefsimizle gazâdır ki, ona muhâlefetle
olur. Senin ile mukâtelem Allah (c.c.) rızâsı için idi. Kaçan ki sen ol
ihâneti ettin, eğer ol halde seni öldürür isem nefsim rızâsı için öldürmüş
olurdum ve nefsim bana yol bulup gâlebe etmiş olurdu. Seni azâd ettim. Nefsime
basıb gazâ-yı ekber etmiş olduk ki senin gibi kâfirin zararından nefsin zararı
mü’mine daha fazladır.”

Bu sözleri işitip, kalbinde hidâyet güneşi doğup:

“– Ya Ali! Bana İslâm’ı arz eyle, yakînen bildim ki, dininiz Hak Din imiş”
dedi.

(Hz. M.Sâmî (k.s.), Osman ve Hz. Ali (r.a.))

KABİR AZABI HAKTIR

Bir mü’min inanmış, her idareci arkasında bayram ve cuma namazlarını kılmayı
hak bilecek. Çünkü sultana itaat farzdır, ona karşı kıyam ve isyan caiz
değildir. Adalet gösterirse sevap, zulmederse vebâl kazanır, her hâlükarda
devlet reisine bağlılık gereklidir. Sultana isyan eden, emirlerine boyun
eğmeyen hâricilerden sayılır. Çünkü Allah Celle ve Alâ:

“Ey iman edenler, Allah’a itaat edin, peygambere ve sizden olan emir
sahiplerine itaat edin” (En-Nisâ: 59) buyuruyor.

Mü’min kabir azabını hak bilmelidir. Bunu inkâr eden şüphe yok ki sapık ve
bid’atçıdır. Kabir hayatının varlığı Allah Resulü (s.a.v.)’in şu hadislerinde
açıkça görülmekte: Nebi sallallahu (s.a.v.) buyurdu:

“Kabir ya Cennet bahçelerinden bir bahçe, yahut ateş çukurlarından bir
çukurdur.”

Aleyhissalatü vesselâm buyuruyor:

“Her gece Mülk sûresini okuyandan Allah, kabir azabını uzaklaştırır.”

Allah Celle ve Alâ buyuruyor:

“Kim benim zikrimden yüz çevirirse, onun hakkı dar bir geçimdir.” (Tâha: 124)

Bu ayetteki “Dar bir geçim”den murad kabir işkencesidir (diye tefsir
olunmuştur).

Bu mevzuyla alâkalı daha pek çok haber varsa da biz bu kadarla yetindik. Aklı
başında bulunan kimselere de bunlar kâfidir. (Sevadü’l A’zam, Sh: 24)

RUH ALINDI⁄INDA GÖZ ONU ARKASINDAN

TAKİP ETMEKTEDİR

İmam Müslim ile İbni Mâce’nin merfu olarak rivayet ettikleri hadis-i şerifte
Resul-i Ekrem (s.a.v.) Efendimiz şöyle buyurmuştur:

– Muhakkak ki ruh -can- alındığı zaman göz onu arkasından takip eder.

Müslim’in bir başka rivayetindeki hadis-i şerifte Resûlullah (s.a.v.):

– İnsan öldüğü zaman gözlerinin yukarıya doğru dikildiğini görmediniz mi? diye
sordu.

Sahabeler:

– Evet gördük, dediler. Resûl-i Ekrem (s.a.v.):

– İşte ölünün gözünün nefsini takip ettiği zamandadır, buyurdu.

Sahih bir hadis-i şerifte şöyle buyurulmuştur:

– Muhakkak ki ölünün ilk şeyi yerle gök arasında bir merdiven olan Mi’racı
görmek için gözünü açmasıdır. –O merdiven de yeşil zümrüttendir ve ondan daha
güzel hiçbir şey görülmemiştir– İşte bu hal ölünün ona gözünü dikip baktığı
zamanla tesadüf etmektedir. (İmam Şa’rânî, Ölüm-Kıyamet-Ahiret, Sh: 83)

CEHENNEM YERİN İÇİNDE DENİZ DE ONUN TABAKASIDIR

Abdullah bin Amr (r.a.)’dan rivayet olunan hadis-i şerifte Peygamber (s.a.v.)
Efendimiz şöyle buyurmuştur:

– Sizler sakın denize binmeyiniz. -Ancak herhangi biriniz asker, yahut hacca
giden veya umre tavafı yapmak için Mekke’ye giden biri olursa müstesnadır.-
Çünkü denizin altında ateş vardır.

Abdullah bin Amr, “Sakın deniz suyu ile abdest almayınız. Çünkü deniz cehennem
tabakasıdır” dedi.

(İmam Şa’rânî, Ölüm-Kıyamet-Ahiret, Sh: 261)

İBRÂHÎM (A.S.)’İN BAZI FAZÎLETLERİ

1- İbrâhîm (a.s.)’e bülûğ çağından önce, rüşd’ü verilmişti.

2- İbrâhîm (a.s.) Tevhîd Ehli olanların imâmı idi.

3- İbrâhîm (a.s.) Allâh (c.c.)’ın nîmetlerine şükreden bir zâttı.

4- İbrâhîm (a.s.), başlıbaşına bir Ümmet’ti. Allâh’a itaâtkârdı. Bâtıl
dinlerden uzak ve Muvahhid bir Müslümandı.

5- İbrâhîm (a.s.)’e Allah (c.c.) tarafından dünyada bir güzellik (iyi hal ve
mevki) verilmiş.

6- İbrâhîm (a.s.); yumuşak huylu, yufka yürekli, kendisini tamamiyle Allah’a
vermiş bir zât’tı.

7- Yüce Allah (c.c.) onu Halîl (Dost) edinmişti.

8- Peygamberlik, kitâb, hikmet, büyük bir mülkü saltanat, İbrâhîm (a.s.)’in
Hânedânına, soyundan gelenlere verilmiştir.

9- İbrâhîm (a.s.): “Benden sonrakiler içinde, benim için bir lisân-ı sıdk ver!
(Dünyada, kıyâmete kadar bâki kalacak bir yâd-ı cemil, zikr-i cemil ver!
İsmimi, hep iyilikle andır!) diyerek duâ etmiş, bu güne kadar kendisine sevgi
ve saygı beslemeyen hiç bir millet ferdi görülmemiştir.

10- İbrâhîm (a.s.), bütün insanlara imâm, kendisinin makâmı da, müslümanlara
musalla (namazgâh) kılınmıştır.

11- İbrâhîm (a.s.)’e Rabb’i tarafından bir takım kelimeler (emirler)le imtihân
olunmuş, onları tamamıyla yerine getirmiş, başarmıştır.

12- Peygamberimiz (s.a.v.)’e, İbrâhîm (a.s.)’in dînine uyması emredilmiştir.

13- İbrâhîm (a.s.) Allah (c.c.) yolunda ateşe atılanların, Allah (c.c.)
yolunda Hicret edenlerin ilki idi.

(M.Âsım Köksal, Peygamberler Târihi, Sh: 225)

(Devamı Yarın)

(DÜNDEN DEVAM)

14- Kıyâmet gününde insanlar, yalın ayak ve çıplak haşrolunacaklar. O gün
insanların ilk giydirileni İbrâhîm (a.s.) olacaktır.

15- İbrâhîm (a.s.), konuklayan insanların ilki idi.

16- İbrâhîm (a.s.) ilk kez bıyığını kırpıp kısaltan,

17- İlkkez, koltuk altı ve etek temizliği yapan,

18- İlk kez, tırnaklarını kesen,

19- İlk kez, misvak tutunup dişlerini temizleyen,

20- İlk kez, ağzını su ile çalkalayan,

21- İlk kez, su çekip burun temizliğini yapan,

22- İlk kez, edep yerlerini su ile temizleyen,

23- İlk kez, saçlarını tarayan,

24- İlk kez, bacağına don (kilot) giyen,

25- İlk kez, ayağına ayakkabı giyen,

26- İlk kez, Musafaha yapan,

27- İlk kez, kucaklaşan,

28- İlk kez, iki göz arası, secde mahalli olan alından öpen,

29- İlk kez kendi kendini sünnet eden ve ilk kez yüz elli yaşında bulunduğu
sırada saç ve sakalının ağarmaya başladığını gören insandı.

30- Cebrail Aleyhisselâmın gösterdiği yerlere Mekke Harem sınırını taşlarını
da ilk defa İbrâhîm (a.s.) dikmişti.

(M.A.Köksal, Peygamberler Tarihi, Sh: 226)

RESULULLAH (S.A.V.)’IN ŞEFAATİ

Ebu Hureyre ve Huzeyfe (r.anhüm)’ün rivayet ettikleri hadis-i şerifte
Resulullah (s.a.v.):

“Allah tebareke ve Teâlâ (kıyamet gününde) insanları bir yere toplayacak,
mü’minler kendilerine cennet yakınlaştırılıncaya kadar ayakta duracaklar.”

O zaman, insanlar şefaat için, Adem, İbrahim, Musa ve İsa (Aleyhi’s-Selam)
hazretlerine müracaat edecekler. Bunların her biri: “Ben bu işin ehli değilim”
diye bir sonrakine, havale edecekler.

“Nihayet Muhammed (s.a.v.)’e gelecekler. O hemen ayağa kalkacak, kendisine
şefaat için izin verilecek. EMANET ile (SILA-I RAHİM) gönderilerek sıratın sağ
ve sol taraflarına duracaklar. Sonra sizin ilk kafileniz şimşek gibi, sırattan
geçecek. Şimşeği hiç görmediniz mi? Göz kırpacak bir zamanda nasıl geçip
dönüyor. Sonrakiler kuşların geçişi gibi ve insanların koşması gibi
geçecekler. Onları böyle koşturan amelleri olacaktır.

Peygamberiniz de sırat üzerinde durmuş:

Yarabbi! Selamet ver, selamet! diyecek. Nihayet kulların amelleri aciz
kalacak. Hatta öyle kimse gelecek ki, ancak sürünerek yürüyebilecek. Sıratın
iki tarafında asılı çengeller olacak. Bunlar emr olunduklarını yakalamakla
memurdurlar. Bakarsın bazı insanlar, tırmalanmış, kurtulmuş, bazıları da
cehenneme atılmış olacak” buyurdular. Ebu Hüreyre’nin nefsi yed’i kudretinde
olan Allah’a yemin ederim ki cehennemin dibi yetmiş yıllık yol kadar derindir.
(A.Davudoğlu, S.Müslim, T. ve Şehri, C: 2, Sh: 220)

AĞUSTOS

GECE OKUNMASI UNUTULAN VİRDLERİ

GÜNDÜZLERİ OKUMAK

Sallâllahu aleyhi ve sellem Efendimiz’in bizlere olan emir ve vasiyetlerinden
biri de; sabah namazı ile öğle vakti arasında gece okumadığımız veya
unuttuğumuz evrad-ı şerife ve hizibleri okumamız, bunları hiçbir surette ihmal
edip bırakmamız hakkındadır.

Zamanımızdaki insanlar, âhiret gününden ve Hak Teâlâ’nın mevcudiyetinden pek
habersiz ve gaflet içinde bulunduklarından bu ahdî yerine getirenler pek
azdır. Bu insanlardan herhangi biri bunun gibi büyük manevî hayır ve nimetleri
kayıp ettiğinden  zerre kadar üzülüp sıkılmadığı halde, cebinden yarım kuruş
gümüş paranın kaybından dehşet ve üzüntü duyar. Zira dünya bu kişi için en
büyük bir problemdir.

Zira gündüzler, (gece ibadetlerimizde) Hak Teâlâ ile aramıza bir hicab olarak
girmektedir. İşte bu hicabtır ki, veya bu kaza namazıdır ki, geceleri Hak
Teâlâ’nın huzurunda, ibadet ve münacâttan neler kaybettiğimizi bize öğretmekte
ve arzusunu bizlerde kuvvetlendirmektedir.

Müslim, Ebu Dâvud, Tirmizî, Nesâî, İbn Mâce ve “Sahih” inde Hüzeyme Merfûan şu
hadisi rivayet ederler: “Kişi okuyacağı dua ve hizbi ihmal edip öyle yatarsa,
sonradan bunu sabah namazı ile öğle arası okursa, kişiye bunu gece okumuş gibi
ecir ve sevâb yazılır.”       (İmam Şa’rânî, El-Uhûdül Kübra, Sh: 139-140)

G G G G G

HAYIR,  ŞERR VE TAKDİR

Hz. Ali -radıyallahu anh- şöyle rivayet etmiştir. Biz bir kerre Bakıy-ı Garkad
kabristanında bir cenazede bulunduk. Nebi Sallallahu aleyhi ve sellemde
yanımıza gelip oturdu. Bizde etrafına oturduk Resulû Ekrem’in elinde bir âsa
vardı, başını eğdi asasıyla yeri oymaya başladı. Sonra buyurdu ki:

– “Sizden hiçbir kimse ve nüfûs-i mahlûkadan hiçbir nefis yoktur ki, onun
Allah Teâlâ tarafından cennetteki veya cehennemdeki yeri takdir ve ta’yin
edilmemiş olsun, Onun şakî ve saî olduğu tesbit olunmamış bulunsun.”

Bunun üzerine ashab-ı kiramdan birisi dedi ki: – “Öyle ise ya Rasulallah amel
ve ibadeti bırakıp da Cenab-ı Hakk’ın takdirine itimad edemez miyiz?

Resul-i Ekrem -sallallahu aleyhi ve sellem- Cevaben: “Saâdet ehline saâdet
sahiplerini hayır ameli sevdirilerek ifâsı kolaylaştırılır. Ehl-i şekavete de
eşkıya zümresinin şer işleri sevdirilerek ifası teshil ediler” buyurdu ve şu
ayeti celileyi okudu: “O kimseye Allah -azze ve cell-hakkını verir ki, o
Allah’dan korkar güzel kelimeyi (lailahe illallah) kelime-i tevhidini tasdik
eder. Muhakkak biz o kimseye hayra karşı kolaylığı mucib bir haslet müyesser
kılarız. O kimse ki hakkullahta  cimrilik edip inayeti ilahiyyeden istiğna
eder ve güzel kelimeyi tekzib eder. Ona da en güç olan ateşe karşı var ve
şiddeti mûcip bir hasret müyesser kılarız(el-leyl 5-10).

Ashab: “Öyle ise ya Rasulallah! Dünyada ibadetin ve meşakkatlere tahammul
etmenin ne te’siri vardır?

Resulü Ekrem -sallallahu aleyhi ve sellem- Cevaben: “Hayır! Tekalifde meşakkat
yoktur. Cenab-ı Hakk herkese hayır ve şerrden neyi müyesser kıldıysa o kişi
onu kolaylıkla seve seve işler.” buyurmuştur.           (R.Mahmud Sâmî (k.s.),
Musahabe-6)

MURAKABENİN FAZİLETİ

Cebrâil aleyhisselâm Resûl-i Ekrem’e ihsandan sorduğu vakit Resûl-i Ekrem:

“İhsan, Allah’ı görüyormuş gibi O’na ibâdet etmendir. Şayet sen onu
görmüyorsan O’nun seni gördüğünde şüphe yoktur” buyurmuştur. Allahû Teâlâ da:

“Herkesin yaptığını gözeten Allah, bunu yapmayan putlarla bir olur mu? (Râ’d:
33) ve:

“Allah’ın her şeyi  görmekte olduğunu bilmez mi? (Alâk: 14) ve:

“Allah şüphesiz hepinizi görüp gözetmektedir.” (Nisâ: 1) ve:

“Onlar emânetlerini ve sözlerini yerine getirirler. Onlar şâhidliklerini
gereği gibi yaparlar.” (Meâric: 32-33) buyurmuştur.

İbn Mübârek adamın birine:

– Allah’ı mürakabe et, dedi, Adam:

– Bu nasıl olur? diye sorunca, İbn mübârek:

– Daima Allah’ı görür gibi ol, demiştir.

Ebû Osman el-Mağribi de: “Tarikat yolunda insânın dikkat edeceği en makbûl
şey, nefsini muhâsebe ve murâkebe ederek amelini ilmi ile idâre etmektir”
dedi. İbn Atâ da: “Tâatlerin efdali, devam olarak Hakk’ı murâkaba ve
araştırmaktır.” dedi.

          (İmam Gazâlî, İhyâu Ulûmi’d-din, C: 4, Sh:714-715)

KABİR AZABI

Yer her gün beş defa seslenir.

1. Ey âdemoğlu, sırtımda geziyorsun, ama içime gireceksin!

2. Ey âdemoğlu, sırtımda çeşitli yemekleri yersin; ama içime girince seni
böcekler yiyecekler.

3. Ey âdemoğlu, sırtımda gülüyorsun; ama içime girince ağlayacaksın.

4. Ey âdemoğlu, sırtımda şensin; ama içime girince mahzun olacaksın.

5. Ey âdemoğlu, sırtımda günah işliyorsun. Ama içime girince azâp göreceksin.

Hz. Aişe radyallahû anha anlatıyor:

– Ben kabir azabının ne olduğunu bilmiyordum. Bana bir Yahudi kadın geldi ve
bir şey istedi; verdim. Şu duâyı yaptı:

– Allah (c.c.) seni kabir azabından korusun.

Onun bu sözü, Yahudi milletinin bâtıl sözlerindendir; sandım. Resûlullah
(s.a.v.) geldi; durumu anlattım; şöyle buyurdu:

– “Kabir azâbı haktır. Kabir azâbından Allah (c.c.)’a sığınmak her mü’min için
vâcibtir. Sonra, kabre girmeden önce iyi işler yaparak kabir için hazır
olmalı. Çünkü dünyada iken kabre hazırlık yapmak kolaydır. Kabre girildikten
sonra, bir iyilik yapmak için izin istenir, ama verilmez. O zaman hasret ve
nedamet içinde kalır.”

Ölüler iki rekat namaz kılmak, bir defa olsun Kelime-i Tevhid (LÂ İLÂHE
İLLALLAH MUHAMMEDÛN RESÛLULLAH) demek için izin isterler. Bu izin onlara
verilmez. Müsaade edilmez. Onlar sağlara hayretle bakarlar. Günlerini nasıl
boşa geçirdiklerine şaşarlar.          (Tenbihü’l Gâfilîn, Sh:41-46-47)

ÂDEM (A.S.)’İN SA⁄LI⁄INDA GÖRDÜ⁄Ü

O⁄UL VE TORUNLARIN SAYISI VE VEFATI

Âdem (a.s.); Nevz dağında, oğulları ve oğullarının oğulları, kırk bine
doluncaya kadar yaşadı. Âdem (a.s.), ölüm döşeğine düştüğü zaman,
oğullarına:“Oğulcuklarım! Ben, Cennet meyvalarından yemeyi özlüyorum!” dedi.
Oğulları, onu, babaları için aramağa, elde etmeğe gittiler. Meleklerle
karşılaştılar. Meleklerin yanlarında, Âdem (a.s.) için, kefen ve koku ile
kazma, kürek ve zenbil vardı. Melekler: “Ey Âdem’in oğulları! Nereye
gidiyorsunuz ve ne aramak istiyorsunuz?” diye sordular. Onlar da: “Babamız,
hastadır. Cennet meyvalarından yemeği arzuluyor, onu, toplamak için, bizi
gönderdi.” dediler. Melekler: “Geri dönünüz! Babanızın eceli geldi!” dediler.
Âdem (a.s.)’in oğulları, Meleklerle birlikte geri döndüler. Melekler, Âdem
(a.s.)’in yanına girince, Hz. Havva, korktu ve Âdem (a.s.), ona: “Sen, Yüce
Rabb’ımın Melekleri ile benim aramdan çekil!” dedi. Bunun üzerine, Melekler,
Âdem (a.s.)’in ruhunu kabz ettiler. Sonra, onu yıkadılar, kefenlediler,
kokuladılar. Kabrini, kazdılar. Meleklerden birisi, öne geçti. Öteki Melekler
de onun arkasına durdular. Âdem (a.s.)’in oğulları da, onların arkasında
sıralandılar. Cenaze namazını kıldılar. Melekler, kabrin içine girip Âdem
(a.s.)’i, kabre indirdiler. Üzerini, kerpiçle kapattılar. Kabrin üzerine,
toprak çektikten sonra “Ey Âdemoğulları! İşte, ölüleriniz hakkında tutacağınız
yol, budur!” dediler.        (Peygamberler Tarihi, Sh: 60)

Z Z Z

MAHLÛKATIN RIZKI

Enes bin Mâlik (r.a.)’den rivayet olunduğuna göre O, şöyle hikâye etmiştir:

Bir gün Resûlullah (s.a.v.) ile çöle çıkmıştık. Yüksek sesiyle öten bir kuş
gördük. Resûlullah (s.a.v.):

– Şu kuş ne söylüyor, biliyor  musunuz yâ Enes?

– Bunu ancak Allah (c.c.) ve Resûlü (s.a.v.) bilir, dedim. Resûlullah (s.a.v.)
buyurdu ki:

– O kuş, “Ya Rabbi gözlerimi aldın, beni a’ma yarattın, beni rızıklandır,
çünkü açım,” diyor.

Enes (r.a.) der ki:

Biz onu seyrederken bir başka kuş (yahud bir çekirge) geldi,  onun ağzına
lokmasını  koydu. Onu yuttu ve tekrar yüksek sesiyle ötmeğe başladı.

Resûlullah (s.a.v.) buyurdular ki:

– Kuşun ne söylediğini biliyor musun yâ Enes?

– Onu ancak Allah (c.c.) ve Resûlü (s.a.v.) bilir, dedim. Resûlullah (s.a.v.)
buyurdular ki:

– “O, beni de unutmayan Allah (c.c.)’a nihayetsiz hamdolsun,” diyor.

Bir diğer rivâyette: “Kim Allah (c.c.)’a tevekkül ederse ona O kâfidir.” diyor
buyurmuşlardır.

Hazret-i Hüseyin (r.a.)’ın kılıcında dört kelime yazılı idi:“Rızık maksûm,
haris mahrûm, bahîl  mezmûn, hâsid mağmûmdur.”      (Hz. R.M. Sâmi (k.s.),
Yunus Hûd sûreleri)

c c c c c

HZ. ÖMER (R.A.)

Adamın biri Hz. Ömer (r.a.)’e müracaat ederek, zevcesine âid 60 dirhemlik bir
aynayı kölesi çaldığından, elinin kesilmesini istedi. Hz. Ömer (r.a.) ele
fetva vermekten imtinâ etti. Çünkü köle de, ayna da aynı adama aitti.

Bundan şu esas istihrâc olunur ki sirkât, sârik’ın tasarrufu olmayan bir şeyi
çalması demektir.

Bir defa adamın biri Beyt’ül-Mâl’den bir miktar para çalmıştı. Hz. Ömer (r.a.)
bu adamı tahlîye etti. Çünkü hür müslimin Beyt’ül-Mâl’de hakkı vardır. Yani
“Biliniz ki, ganîmet olarak aldığımız şeyin beşte biri, Allah’a, Resûlullah
(s.a.v.)’a, akrabaya, öksüzlere ve ebnâ-yı sebîl’e aittir.”

 H H H

Arabistân kıtlığı esnasında H. Ömer (r.a.); et, yağ, balık yememiş ve şöylece
tazarruâtta bulunmuştu:

– “Yâ Rabbi benim günahlarım yüzümden ümmet-i Muhammed (s.a.v.)’i mahvetme!..”

Kölesi Eslem (r.a.) demiş ki:

– “Kıtlığın şiddeti azalmamış olsaydı, Hz. Ömer (r.a.), fakirlerin halinden
duyduğu teessürden mutlaka ölürdü.”

H H H

Hz. Ömer (r.a.), içki içmenin cezâsını teşdîd etmişti. Bu tedbîr vesilesiyle
servetin çoğalması refâhı tezâyâd etmiş, halk sefâhete esir olmamış ve
fütûhatın vus’atı de tezâyüd etmişti.

Resûl-i Ekrem (s.a.v.)’in sürdürdüğü sade hayat her yerde devam etmişti.
(R.Mahmûd Sâmi (k.s.), Hz. Ömer (r.a.))

ŞEHİD OLMAK İSTEYEN BİR İHTİYAR

 Muhammed bin İshak der ki:

Ensarilerden Cünneh oğlu Amr (r.a.) ihtiyar bir kimseydi. Hemde ayağı
inmeliydi. Dört yiğit oğlu vardı. Daima Resul (s.a.v.) hizmetinde
bulunurlardı. O ne zaman bir gazaya gitse, dördü de yanında yürürlerdi. Uhud
gazasına gidildiği gündü. Gaziler hazırlandılar. O mübarek ihtiyarda gazaya
gitmeği diledi oğulları:

– Ey Baba! dediler. Sen özürlüsün, ihtiyarlığın var, aksaklığın var. Sen
gazaya çıkacak kimse değilsin.

İhtiyar Cünneh oğlu Amr (r.a.), bu sözler üzerine Peygamberimize gitti: – Ya
Resulallah! dedi. Ben senin mübarek yüzünden ayrılmamayı diliyorum. Seninle
birlikte gazaya gitmeyi istiyorum. Varayım. Belki de senin önünde şehid
olurum.

Hz. Muhammed (s.a.v.):

– Ya İbnül Cünneh! dedi. Senin özrün vardır. Gazaya varman lâzım değildir.
Fakat, şehadet menziletine kavuşmak istersen sen bilirsin. O zaman ihtiyar
Amr, silah kuşandı. Peygamberimizle birlikte gazaya çıktı, o gün o da şehid
oldu.        (Siyer-i Nebî, C: 2, Sh: 927)

BİR MÜNAFIK BABA

Medine şehrinde bir münafık ihtiyar vardı. Ona Rafi oğlu Ümeyye oğlu Hâtib
derlerdi. Açıktan:

– Ben müslümanım! derdi. Fakat geceleri küfür ehli ile beraberdi. Bu münafığın
bir oğlu vardı ki, adı Hatib oğlu Yezid’di. Bu genç sıdk ile müslüman olmuştu.
Uhud gazası günü Yezid çok yaralandı. Onu aldılar, Medîne’ye getirdiler.
Müslümanlardan erkek, kadın Yezid (r.a.)’i görmeye geldiler. O yiğidi ölüm
halinde yatar gördüler. Müslümanlar, babası Hâtıb’a:

– Ya Hâtıb! dediler. Sana beşaret olsun ki oğlun şu saatte cennete
kavuşmaktadır.

Hâtıb:

– Ha şöyle diye diye oğlumu aldattınız. Yoldan çıkardınız. İşte , bunun gibi
bir belaya uğradı, dedi. O zaman müslümanlar bildiler ki Hâtıb gerçekten
münafığın biri imiş. Hemen oradan ayrıldılar, gittiler...

          (M.Darirî, Siyer-i Nebî, C: 2, Sh: 915)

HZ. ÖMER (R.A.)

Hz. Ömer (r.a.) zamanında Şam şehri civârında bir kal’a muhâsara edildi.
Öğleye kadar kal’a feth edilmedi. Hz. Ömer (r.a.), gadaba geldi. İslâm
askerini huzûruna çağırdı.

“– Kal’a henüz feth edilmedi. Kâfirler, İslâm askeri karşısında bu kadar
dayanamazdı. Aramızda birisi bir hatâ yapmış olmasın” buyurdu.

İslâm askeri hayret edip tövbe ve istiğfâr etmeğe başladılar. O sırada bir
kişi ağlayarak Hz. Ömer (r.a.)’in huzûruna geldi.

“– Ya Emîr’ül--müminîn! Bu gece teheccüde kalktığım zamân karanlık olduğu için
misvakımı arayıp bulamadım. Misvaksız namaz kıldım. Sizin aradığınız hatâ
benim bu hatâmdır.” dedi. Hz. Ömer (r.a.):

“– Tövbe ve istiğfâr etmeğe devam et.” buyurdu.

Bir saat sonra kal’a fetholundu. O hâlde, İslâm askerine yakışan, doğru yoldan
bir adım sapmamaktır. Böylece yapılan harbler yüz aklığı ile kazanılır. Zulm
etmek dünyâda ve âhirette işe yaramaz. Büyüklerimiz: “Allah-ü Teâlâ, zulm eden
askerin kalbine korku düşürür, onlar da harb yapamadan kaçarlar.”
buyurulmuşlardır. Bazı büyükler de: “Zulm, harb meydanında çirkin bir şekle
girip zâlimlerin gözlerine görünür. Korkup kaçarlar” buyurmuşlardır. Böylece
hâdiseler çok olmuştur. Tecrübelerle sâbittir. Allah-ü Teâlâ  nefislerimizin
şerrinden, çirkin işler yapmaktan hepimizi muhâfaza buyursun.
(Dört Büyük Halife, Şemsüddin Ahmed Efendi)

PEYGAMBER (S.A.V.)’İMİZİN YEMEK

YEYİŞ TARZLARI

Peygamberimiz (s.a.v.) zâhidâne bir hayat yaşadıklarından, bulduğunu yerler ve
kalabalıkla yemek yemekten zevk duyarlardı. Yemeği yere diz çöküp, iki ayağı
üzerine oturarak, besmele ile yerlerdi. Sıcak yemek yemezler ve sıcak yemekte
bereket olmayacağını söylerlerdi.

“Sıcak yemekte bereket yoktur. Allah-ü Teâlâ bize ateş yedirmez. Öyleyse
yemeği soğutun” buyurmuşlardı.

Yemeği elleriyle ve üç parmak, nâdiren dördüncüyü de yardımcı olarak kullanmak
suretiyle ve dâimâ önlerinden yerlerdi. İki parmakla yemekten hoşlanmazlardı.
Yemek esnasında bazen bıçak kullandıkları olurdu.

Yemekleri parmakları ile sıyırırlar ve: “Yemeğin sonu daha bereketlidir”
derlerdi.

Parmaklarını temizlemeden ellerini mendil ile silmezlerdi. Yemeğin sonunda
nimetleri veren Cenab-ı Hakk (c.c.)’a hamd ü şükür eder ve ellerini
yıkarlardı.

Su içerken üç kerede içmeyi i’tiyad edinmişlerdi. Her defasında besmele ile
başlar ve hamdele ile bitirirlerdi.

Cemaat içinde su veya süt içtiklerinde, kabı hemen sağındakine verir böylece
devretmesini arzu ederdi. İçtikleri kaba üflemezler, nefes vermezlerdi. Kabı
uzaklaştırdıktan sonra nefes alır veya verirlerdi.

Evin içinde bir cariyeden daha utangaç hareket ederler, yemek istemezler,
ancak sofra kurulursa yerlerdi. Yedirilenden yer, içirilenden içerlerdi.
Yiyecek ve içeceği bizzat kendilerinin aldığı da olurdu.

          (Peygamber (s.a.v.) Efendimizin Yüce Ahlâkı, Sh:11)

BEDİR GAZVESİ

Hicretin 2. senesinde Nebî (s.a.v.) Hazretleri, 64’ü Muhâcirîn (r.a.), kalanı
da Ensar (r.a.) Hazerâtı olmak üzere 305 kişilik (Mezûn olanlarla bu sayı 313
kişidir.) Ashâbıyla Medîne-i Münevvere’den Ebû Süfyan’ın Şam’dan dönen
kervanını önlemek maksadıyla çıkmışlardı. Ebû Süfyan ve Amr İbni As, sapa
yollardan giderek kervanı kurtarmış iseler de Murâd-ı Sübhânı vechile bu büyük
vak’a vuku buldu. Medine’ye yürüyen Kureyş ordusu, sayı ve techizât cihetiyle
çok üstündü, sayıları 1000’den fazlaydı. Ashâb (r.a.)’ın hepsi de
oruçluydular.

Z Z Z

Nebî (s.a.v.) Efendimiz ordunun başkumandan bayrağını, Mus’ab bin Umeyr
(r.a.)’e, ikinci dereceden iki bayraktan birini Hz. Ali (r.a.)’e, diğerini de
Sa’d İbn-i Muaz (r.a.)’a verdiler. Resûlullah (s.a.v.), Kureyş ordusuna karşı
çıkmak veya kervanın peşine düşmek hususunda, ashâb-ı kirâm (r.a..) ile
iştişare ettiler. Mikdad bin Esved (r.a.): “Ya Resûlallah, Allah’ın emri ne
ise biz itaat eyleriz. Her halde seninle beraberiz. Vallahi arz-ı  ma’mûrenin
en nihayetine kadar gitseniz sizinle beraber gideriz! Biz, Musa (a.s.)
kavminin, Musa (a.s.)’a: “Sen ve Rabbin düşmana karşı gidip muhârebe ediniz de
biz burada duralım!” dedikleri gibi diyemeyiz. Biz senin sağında, solunda,
önünde ve arkanda düşmanla çarpışırız.” dedi. Bu muhârebede, kardeşler
akrabalar, birbirlerine karşı çarpıştılar. Allah (c.c.)’ın nusretiyle
Müslümanlar galip geldi. Kıyamete kadar yapılan, bütün hayırlardan Ashâb-ı
Bedir’in amel defterlerine de yazılmaktadır.                             (Hz.
R.M.Sâmi (k.s.), Bedir Gazvesi)

HZ. İBRAHİM (A.S.)’İN TEBLİ⁄ ETTİ⁄İ DİN

“Ey Ehl-i kitab! İbrahim (a.s.) hakkında niçin mücadele edersiniz? Halbuki
Yahudiyyet’in esasını te’sis eden İncil ancak İbrahim (a.s.)’den sonra inzâl
olundular. Binaenaleyh İbrahim (a.s.) zamanında Yahudiyyet ve Nasraniyyet
yoktu ki siz İbrahim (a.s.)’in Yahud veya Nasrâni olduğunu iddia edersiniz? Bu
sözünün batıl olduğunu düşünmez misiniz? Ve esâsı olmayan bir şeyi söylemeye
nasıl cesâret edersiniz?

Ey Ehl-i kitap! Siz şu ahmak insanlarsınız ki kitaplarınız size beyan ile
ilminizin kavradığı mes’elelerde niçin mübahase edersiniz? Tevrat’da ve
İncil’de İbrahim (a.s.)’in Yahudi veya Nasrani olduğuna dair beyan olmadığı
halde niçin Hz. İbrahim (a.s.)’in mezhebinden bahsedersiniz?

İbrahim (a.s.), Yahudi ve Nasrani olmadı ve lâkin Hak dini üzere Allah
Teâlâ’ya muti’ müslim oldu ve müşriklerden olmadı!” (Âl-i İmran:65-67) (Hz.
Sâmi (k.s.), Hz. İbrahim (a.s.), Sh: 31)

Z Z Z

NEMRUD’LARIN AKIBETİ

Cenâb-ı Hakk, Nemrûd isimli hükümdara Allah (c.c.)’a imân etmesi için bir
melek gönderdi. Fakat o îmân etmedi. Bunun üzerine melek onu ikinci olarak
tekrar îmâna da’vet eyledi, o yine kabul etmedi. Nemrûd üçüncü olarak bir daha
îmâna da’vet edildi, yine kabûl etmedi ve meleğe şöyle dedi:

– Sen taraftarlarını topla, ben de adamlarımı toplayayım da savaşalım.

Nemrûd, güneş doğarken ordusunu ve askerlerini yığdı. Cenâb-ı Hakk da ona
sivrisinek sürüleri gönderdi ki, gökyüzü sinekten görülmüyordu. Böylece
Cenâb-ı Hakk onlara sinekleri musallat kıldı. Öyle ki sinekler onların
etlerini yediler, kanlarını emdiler. Onları kupkuru kemik bıraktılar.
Sineklerden biri de Nemrûd’un burnundan beynine girdi. Onun dimâğında tam
dörtyüz sene kaldı. Bu suretle de Cenâb-ı Hakk onu ta’zîb etti. Nemrûd bu
müddet içinde başını tokmakla dâima dövdürmüştür. Ve nihayet Cenâb-ı Hakk onu
böylece helâk etti          (Târîh-i Eb’ü-Fidâ)

(Hz. R.Mahmud Sâmî (k.s.), İbrahim (a.s.))

HAZRETİ SA’D İBN-İ REBİ (R.A.)

Sa’d İbn-i Rebi’ bin Amr el-Hazreci -radıyallahu anh- Ensar-ı Kiram’dan ve
nukaba’dandır. Birinci ve ikinci Akabe’de bulunmuştur. Tahrir ve kitabet
ehlindendi. Uhud Harbinde şehit olmuştur.

Sa’d İbn-i Rebi -Radıyallahu anh-’in zevcesi Habibe bint-i Zeyd İbn-i Ebi
Züheyr, Sa’d’e, buğz ile emrine muhalefet etdikte Sa’d zevcesini darb eyledi.
Babası hemen koşup Resûlullah’a şikayette bulunmakla Resûlullah -sallallahu
aleyhi ve sellem-:

Bizde ona kısası tatbik ederiz (Sa’d’in yüzüne bir tokat vurdururuz) buyurunca
şu âyet-i celile nâzil oldu.

“Hatunların isyan etmelerinden ve hukûk-ı zevciyyeye riayet edememelerinden
havf ederseniz siz onlara va’zu nasihat edin. Allah’ın emrini ve nehyini
hukuk-ı ilâhiyye ve zevciyyenin neden ibaret olduğunu onlara kemâl-i rıfk ve
mülâyemetle söyleyin, eğer va’zlarınızı kabul etmezlerse onları yataklarında
yalnız olarak terk edin. onları haddini tecavüz etmemek şartıyla dövün...”
Nisa Sûresi: 34

Bunun üzerine Nebi -sallallahu aleyhi ve sellem-

– Biz bir iş murad ettik, Allah da bir iş murad etti. Allah’ın murad ettiği en
hayırlıdır, buyurdu. Üzerlerinden kısası kaldırdı.

Ve böylece darb eyleme gibi şeylerde kısas yoktur.

          (R. Mahmûd Sâmi (k.s.), Ashab-ı Kiram: 2, Sh:64-68)

` ` ` ` `

DOMUZ ETİNİN HARAMLI⁄I

Allah (c.c.) buyuruyor: “Sizin üzerinize ölmüş hayvan lâşesi, akmış kan, domuz
eti, kesilirken Allah’tan başkasının ismi zikrolunan hayvan eti, boğulmak ile
ölen hayvan eti, dövülmekle öldürülen hayvan eti, yüksek yerden düşmek ile
ölen hayvan eti, süsüşmekle helâk olarak ölen hayvan eti ve yırtıcı hayvanın
bir miktarını yemekle öldürdüğü hayvan eti yemek haram kılındı. Yalnız şu
zikrolunan beş adet hayvandan birini ölmeden evvel kestiğiniz takdirde bu
hayvanın eti sizin için helâldir.” (El-Maide: 3)

Bu tip hayvanların etini yemek büyük günahtır. Gerek kanda ve gerek domuz
etinde hastalıklı mikroplar fazlaca olup insan vücudunda hastalık meydana
getirdiğinden kan ve domuz eti şiddetle haram kılınmıştır.

Allah (c.c.) buyuruyor: “Kesildiği zaman üzerine Allah’ın ismi zikrolunmayan
hayvanın etini yemeyin. Allah’ın ismi zikrolunmaksızın kesilen hayvanın etini
yemek Allah’a itaat etmekten çıkmaktır.” (el-Enâm: 121). Burada maksat
besmeleyi kasden terk edenlerdir. Kasıt olmaksızın besmeleyi unutursa zararı
yoktur. Hayvanı kesen kimse besmeleyi kasden terk ederse, Allah (c.c.)’ın
adını anmazsa o hayvanın etini yemek haram olur.

Bid’at ehlinin kestiği hayvanın da eti yenmez. Müslümanlar bu hususlara dikkat
etmelidir.

(Ahkam-ı Kuranıye, Sh: 444-8)

HZ. EBUBEKİR’İN MÜSLÜMANLI⁄I KABULÜ

Hz. Ebû Bekir (r.a.) nezih bir hayat geçiren aîf bir zat idi. Faziletten
ayrılmaz, daima iyilik yapmayı severdi. İslamiyetten evvel doğruluğu, insan
perverliği ile ma’ruf muteber bir tüccardı.

Câhiliyet devrinin kötülüklerinden uzak kalmıştı. O gibi fena hallerden
kaçınırdı. Cahiliyet devrinde bile bir damla içki içmemiştir. Her şeyin mübah
görüldüğü o câhiliyet devrinde şeref ve haysiyet kırıcı hâllerden çekinmiş,
temiz bir hayat geçirmiştir.

“– Câhiliyet zamanında, içki içmedin mi?” denilmiş.

“– Haşa... Ben namusumu korur, insanlık şerefini tanır bir adamım. İçki içen
bunları zâyi eder,” demiştir. Resûlü Ekrem (s.a.v.) bu sözü duyunca: “Ebu
Bekir’in dediği doğrudur. Ebu Bekir’in dediği doğrudur.” buyurmuştur.

Cahiliyet zamanında putperestlikten nefret ederdi ve hakikati
araştıranlardandı. İslâmiyet insanları bir ağaç ve taş parçasından ibaret olan
putlardan vazgeçirip, bir tek olan Allah-ü Teâlâ Hz.’lerine ibadete dâvet
ediyordu.

İşte, Hz. Ebu Bekir (r.a.) da aradığını bulmuştu. Hemen, iman ederek cahiliyet
karanlığından kurtulup İslamın nuruna kavuşmuştu.

İslamiyetten evvel de Rasûl-ü Ekrem (s.a.v.)’in eski dostu idi. Kan davalarını
hal ve fasl için hakem tayin olunurdu.

(R.Mahmud Sâmî (k.s.), Hz. Ebu Bekir (r.a.), Sh: 18)

HASED

Übey b. Kaâb (r.a.), Resûlullah (s.a.v.)’ın şöyle buyurduğunu rivayet ediyor:

“Kölelerinize Yusuf Sûresi’ni öğretiniz. Kim (bu sûreyi) yazıp ehline,
kölesine öğretirse Allah (c.c.) ölümünü kolaylaştırır. Hiç bir Müslümana hased
etmemeye kuvvet verir.” (Ruh’ul-Beyan)

Resûlullah (s.a.v.) buyuruyor ki: “Hasedden hazer edip sakınınız. Zira
muhakkak hased ateşin odunu yakıp erittiği gibi hasenatı yer.” (Keşfü’l-Hafa,
C. 1, Sh: 271)

Bazı Hükemâ demişlerdir ki: “Hased eden kimse beş vechile Rabbine itiraz etmiş
olur.

1. Cenâb-ı Hakk’ın ni’metini başkasında izhâr etmesine buğzeylemiş olur.

2. Rab Teâlâ’nın taksimine rıza göstermeyip böyle yapmasaydı da taksimini
böyle yapsaydı diye itiraz etmiş olur.

3. “Allah Teâlâ fazlını dilediğine verir.” (Mâide: 54) Fazl-ı ilâhîye cimrilik
izhâr eylemiş olur.

4. Allah Teâlâ’nın velî, dost ittihaz buyurduğu bir kulunun yardımdan
mahrûmiyetini ve ni’metin ondan gitmesini murad etmiş olur.

5. İblis’in hased sıfatına iştirâk etmiş olur.

          (R.M.Sâmî (k.s.), Hz. Yusuf (a.s.), Sh: 23)

H H H

Sizden herhangi biriniz yemek yediği zaman “Allahümme barik lena fihi ve
etimna hayran minhü” desin. Bir şey içtiği vakit de, “Allahümme barik lena
fihi ve zidna minhü” desin. (s. 87)

FİTNE SIRASINDA ÖLMEK İÇİN DUA ETMENİN CEVAZI

İmam Malik (r.a.) şöyle rivayet etmiştir. Resûl-i Ekrem (s.a.v.) Efendimiz
duasında:

“Allah’ım muhakkak ki ben senden, hayırlar yapmayı kötülükleri bırakmayı ve
fakirleri sevme(ye muvaffak etmen)i istiyorum. (Ya Rab) sen insanlara bir
fitne (gelmesini) istediğin zaman benim canımı, fitnelenmemiş, fitneye
karışmamış olarak alıp nezdinde yükselt, diye dua ederdi.

Buhari’nin rivayetindeki hadîs-i şerifte Peygamber (s.a.v.):

– Kişi (mezarlığa gidip) bir kimsenin kabrinin başına vararak:

– (Ah) keşke bunun yerinde yatan ben olaydım, diye temenni etmedikçe kıyamet
kopmaz, buyurmuştur.

Başka rivayetteki hadîs-i şerifte ravi:

“Kendisinde olan belâ ve sıkıntıdan dolayı, fıkrasını ziyade etmiştir.

Abdullah İbni Mes’ud (r.a.):

– Vallahi insanlar üzerine öyle zaman gelecek ki kişi mezarın başına gelip:

– Şu zatın yerinde yatan ben olsaydım, diye temenni edecektir. Onun bu
temennisi Allah’ı sevmesinden dolayı olmaz. Fakat görmekte olduğu belâ ve
sıkıntının şiddetinden dolayı olur. Yani canına, çocuğuna ve malına şiddetli
sıkıntılar, üzüntüler ve güçlüklerin gelmesinden dolayıdır. Hatta (bundan
dolayı) dininin çoğu (çıkıp) gider, derdi.

En iyisini Allah (c.c.) bilir.

          (Ölüm, Kıyâmet, Âhiret, İmam Şa’rânî, Sh: 395)

HZ. OSMAN’A BEYAT

Abdurrahman bin Avf (r.a.):

Ya Rabb! Şahid ol! Boynumdaki emaneti Osman’ın boynuna koydum. Allah’ın,
Resûlü’nün ve Halifelerinin yolu üzere sana beyat ediyorum” dedi ve orada
muhacirin ile ensarda beyat etti.

Sonra Hz. Talha geldi. Hz. Osman’ın yanına girdi. Hz. Osman ona Muhayyersin
ister isen beyat eyle ve eğer ibâ edersen emr-i intihâbı iade ederim.” Talha:
Herkes sana beyat ettimi? diye sordu. Evet demekle Talha da bende razıyım
nasın ittifakına muhalefet eylemem, deyip beyat eyledi.

Kibâr-ı tabiinden biri Abdurrahman bin Avf’a sordu.

– Ali’yi ne cihetle terkedip Osman’a bey’at ettiniz? Abdurrahman bin Avf da:

– Benim suçum yok, ben Ali’ye bey’atı tasmim ile iptida ona teveccüh ederek:
Peygamberin sünneti ve Ebubekir ve Ömer’in sireti ile amel edeceğini ahdü
misâk teklif ettim. O: “Kudretim mertebesinde” diye kayd-ı ihtizar gözetti.
Tekrar ettim yine aynı cevabı verdi. Osman’a arz ettim, bilâ kayd kabul
eyledi” dedi.  (R.Mahmud Sâmî (k.s.), Hz. Osman (r.a.))

H H H

Kim sabahleyin üç defa: “Euzû billahis semiğil alimi mineşşeytanirracim.”
diyerek Sure-i Haşr’ın sonundan üç ayet okursa Allah Teâlâ onun için yetmişbin
melek vazifelendirir, akşama kadar ona istiğfar ederler, o gün ölürse şehid
olarak ölür, akşamleyin bunu yapan da aynı derecededir.           (Dualar ve
Zikirler, s. 82)

HÜZÜN

Yüce Allah (c.c.) “Bizden hüznü gideren Allah’a hamd olsun, dediler”
buyurmuştur.

Ebu Said Hudri (r.a.), Resûlullah (s.a.v.)’dan şu hadisi rivayet etmiştir.
“Mü’mine isabet eden ve onu üzen hastalık, sıkıntı, hüzün ve elem gibi şeylere
karşılık Allah Teâlâ kulunun günahlarını siler, bu nev’i musîbetler günaha
keffaret olur.”

Hüzün; kalbi sıkarak gaflet vadilerine dalmasına ve dağılmasına engel olan bir
haldir ve sülük ehli olanların vasıflarındandır.

Üstad Ebu Ali Dakkâk (r.a.)’ın şöyle dediğini duymuştum:Hüzün sahibi, hüzünlü
olmayanların senelerce katedemedikleri Allah (c.c.)’a giden yolu bir ayda
katederler. Hadiste: “Allah (c.c.) kalbi hüzün içinde olan tüm kullarını
sever.” buyrulmuştur.

Tevrât’ta: “Allah (c.c.) bir kulunu sevince kalbine bir nâiha (ölüye ağlayan
kadın) kor, Allah (c.c.) bir kuluna buğz edince kalbine çalgı kor” (o kişi
neşeli olur) denilmiştir.

Resûlullah (s.a.v.)’ın her an düşünceli ve devamlı surette hüzünlü olduğu
rivayet edilir. Bişr b. Hârris (k.s.): Hüzün padişahtır. Bir yere yerleşince
oraya (kendisine rakib olan bir hissin ve) başkaca bir kimsenin yerleşmesine
razı olamaz, demiştir.

Derler ki: İçinde hüzün olmayan kalb harabtır, nitekim bir evde insan ikâmet
etmezse o ev harab olur.

          (Kuşeyri Risalesi, Sh: 234)

ALÎM VE HAYIRLI İLÎM

İmam Şafiî (r.a.) diyor ki: “Alime yakışan odur ki;kendisiyle rabbi arasında
kalan amellerden çokça yapsın. Çünkü insanlar için aşikar olan ilim ve
amellerin uhrevî faydaları azdır.” İyilerden birinin rü’yada görülüp de
“Rabbim beni ilmim sayesinde bağışladı.” dediği azdır.

İmam A’zam Ebû Hanife (r.a.) Hazretlerini, vefatından sonra birisi rüyada
görmüş ve “Ne haldesin,  yâ imam?” diye sormuş. İmam, “Allah’ın mağfiretine
mazhar oldum” buyurmuş. “İlmin sebebiyle mi, yâ imam?” demesine de şu
karşılığı vermiştir: “Heyhât! İlmin birtakım şartları, âfetleri ve
mes’uliyetleri vardır. Onun âfetlerinden kurtulmuş olanların sayısı azdır.”

Cüneyd Bağdadî (r.a.) vefat ettikten sonra bazıları O’nu rüyada görmüşler ve
“Ne haldesiniz yâ üstad?” diye sormuşlar. O şu karşılığı vermiş: “Bütün
işâretler helâk oldu. Bunca ifâde ve ibarelerimiz tükendi. Bize ancak vakti
seherlerde edâ ettiğimiz rek’atçikler fayda verdi.”

Ebu Sehl Sa’lûki (r.a.) de vefatından sonra bazı kimseler tarafından rüyada
görülmüş ve kendisine, “İlminden ne gibi faydalar gördün?” diye sorulmuş. O,
şu cevabı vermiş: “İlmin bütün incelikleri burada hep boşa gitti. Bazı
kimselerin bize sorup öğrendikleri var ya, işte ancak onların faydasını
gördüm.”

İmam Şafiî (r.a.) Hazretleri anlatıyor: “İmam Mâlik bana dedi ki:

– Ey Muhammed, amelini un yap, ilmin de ona katılacak tuz olsun.”

Abdullah bin Mübarek (r.a.) de derdi ki: Kur’ân-ın hâmili olan kimse, sonra
kalbiyle dünyaya meylederse, Allah’ın âyetlerini alaya almış olur. Kur’an
hamili Allah’a âsî olduğu zaman, Kur’an ona der ki:

“Vallahi sen beni bunun için yüklenmedin. Benim tenbihlerim ve öğütlerim
nerede kaldı? Benim her harfim sana, “Sakın Rabbine isyan etme” diye nidâ
etmektedir.                         (İslâm Büyüklerinin Örnek Ahlâkı,
İ.Şa’rânî, Sh: 43-44)

HANEFİLERE GÖRE HACCIN VACİBLERİ

1) İhrama miykattan girmek ve dikişsiz elbise giymek,

2) Tavaftan sonra Safa’dan başlayıp Safa ile Merve arasında sa’y etmek ve iki
mil arasında koşar gibi yapmak,

3) Arafat’ta Arefe günü akşama kadar durmak ve akşamlamak,

4) Müzdelife’de sabahlamak,

5) Cemreleri atmak,

6) Kıran veyâ temettü haccına niyet eden için kurban kesmek,

7) Farz olan ziyaret tavafını Bayram günlerinde yapmak,

8) Tavafı abdestli ve avret yerleri kapalı olarak yapmak,

9) Tavafı sağdan yapmak ve Hatımi’de içeri almak,

10) Tavafı yediye çıkarmak (Her seferde dört dönmek),

11) İhramdan çıkınca tıraş olmak veya saçını kısaltmak,

12) Veda tavafı yapmak,

13) İki rekat tavaf namazı kılmak,

14) Bu namazı kerahat vakti dışında kılmaktır.

(İ. Gazâlî, İhyâ 1/2, Sh: 702)

MEKKE’DE İKAMETİN FAZİLET VE KERAHATİ:

Allahû Teâlâ’dan korkarak ihtiyatlı davranan bâzı âlimler Mekke-i Mükerreme’de
ikameti üç sebepten kerih görmüşlerdir:

1) Kendisine darlık ve ağırlık gelmesi ve Beyt’e ünsiyet peyda etmek
korkusudur.

2) Oradan ayrılmakla, yeniden heveslenerek kalbini oraya bağlamak ile bir daha
ziyaretini sağlamak içindir.

3) Bu muhterem beldede hataya düşmek, isyan işlemek korkusudur. Çünkü buradaki
iyiliklerin mükafatı çok olduğu gibi hataları da tehlikelidir, cezaları daha
ağırdır.          (İ. Gazâlî, İhyâ 1/2, Sh: 692)

ÖMER B. ABDU’L-AZİZ’İN EMRİYLE

HADİS VE SÜNNETİN CEM VE TEDVİHİ

Bütün Muhaddis ve Müverihlerin ittifakla kayd ettiklerine göre, Hadis’i cem ve
tedvin işine resmen Emevi Halifelerinden Ömer b. Abdul’-aziz (......-101)
devrinde başlanmıştır.

Ömer b. Abdu’l-aziz, Medine Valisi ve Kadısı Ebi Bekr b. Muhammed b. Amr b.
Hazım Ensâri (....-120) ye  şöyle yazmıştır.

“Bak, araştır, Resûlullah’ın Hadisine dair her ne varsa yaz, yazdır. Zira,
ben, ilmin yok olup gitmesinden, ulemanın, ınkıraz bulmasından endişe
ediyorum. Bir de, Resûlullah’ın hadislerinden başkasını kabul etme. Hem de,
ulema, ilmi ifşa etsinler (yani açık yerde okusunlar) ders vermek için hususi
mahalde otursunlar. Tâ ki bilmeyenlere öğretilmiş olsun. Çünkü ilim gizli
tutulmadıkça, yok olmaz.”                    (Sahih Buhari, C: 1, Sh: 33)
(İslâm Tarihi, C: 7, Sh: 39)

İBN-İ ABBAS’IN HADİS AHZ VE

RİVAYETLERİNDEKİ HASSASİYETİ

İbn-i Abbas da muasırları gibi İslâmi bilgilere sahibti ve bunları, başta
Resul-i Ekrem olmak üzere, Ashabın en büyüklerinden almıştı. Tarih, edebiyat
gibi çeşitli mevzulardaki bilgileri ise, muhitin örf ve adeti veçhile
mutahassıslarından öğrenmişti.

İbn-i Abbas Resul-i Ekrem’den birşey görmüş veya işitmişse, onu; Resul-i
Ekrem’den gördüğünü veya işittiğini açıklayarak rivayet etmiştir. Resul-i
Ekrem’den değil de başkalarından görüp veya işitip Menbaını zikre lüzum
görmeden rivayet ettiği şeyler olmuşsa, kendisinin bu şekilde hareketinden,
onların dahi peygamberden görülmüş veya işitilmiş hissini vermek istediğine
nasıl hükmedilebilir? İbn-i Abbas Kaetani’nin farzettiği gibi Hadis
uydurmaktan ve onu, Peygamber’e atfetmekten korkmayan bir kimse olsaydı. O’nun
her söylemek istediği, hususiyle menbalarını göstermediği şeyleri de
Peygamber’den işitmiş veya görmüş olduğunu açıkça söylemesinde ne müşkilat
vardır?                            (M.Asım Köksal, İslam Tarihi, C: 7, Sh:
222)

CENNET VE CEHENNEM

Cennet dört tanedir: Huld cenneti, Firdevs cenneti, Me’va cenneti, Adn
cennetidir.

Bu cennetlerin kapıları sekiz tanedir.

İbn Abbas (r.a.)’ın şöyle dediği anlatılır:

– Cennet ehlinin en alt derecede olanının konağı, cennetin yüz ölçümü itibarı
ile beşyüz senelik yoldur. Onun için beşyüz huri vardır. Onun oradaki
zevcesine bir sarılması, dünya ömrüne bedeldir. Önüne sofrası konur; dünyanın
ömrü kadar yese, yine de tadına doyamaz. Oradaki içme işi de böyledir.

Cennet Hazininin adı, Rıdvan’dır. Rahmet ve refet giydirilmiştir. Cehennemler
bir biri üstüne yedi tanedir.

Onun ilki cehennemdir. Bu, en üst kapıdır.

İkincisinin adı: Leza’dır.

Üçüncüsünün adı: Hutame’dir.

Dördüncüsünün adı: Sair’dir.

Beşincisinin adı: Sakar’dır.

Altıncısının adı: Cahim’dir.

Yedincisinin adı: Haviye’dir. Bu cehennemlerin en altıdır. En şiddetli azap
orada olacaktır. Orası zındıklara ve münafıklara hazırlanmıştır.  Cehennem
hazinine, Mâlik adı verilmiştir. Gazap ve heybet libası giymiştir.

Allahım! Fazlınla kereminle bizi ondan koru. Ey merhamet edenlerin en
merhametlisi. Amin!                          (Tenbihü’l Gâfilîn, Sh: 933, 934,
935)

X X X X X

HAZRET-İ ENES BİN MÂLİK

-radıyallahu anh-

Hazret-i Üftade Kuddise sirruh demişdir ki:

“Talib-i Hak ve Hakikat, ancak Sünnet-i Seniyye’ye riayet etmekle terakki
edebilir. Mezkurdur ki:

Haccâc zamanında insanlar defalarca yağmur duâsına çıktılar. Bir damla bile
yağmur düşmedi. Onlara birisi dedi ki:

– Eğer ikindi namazının sünnetini ve yatsı namazının sünnetlerini terk etmeyen
bir kimse çıkıp duâ ederse Allah yağmur verecektir. Yoksa kırk kerre, daha duâ
etseniz bile yağmur yağmayacaktır.

Epeyce böyle bir adam aradılar. Bulamadılar. Sonra Haccâc kendini yokladı.

– Ben bu namazları hiç kaçırmadım,dedi ve duâ etti. Eder etmez çok büyük bir
yağmur yağdı ve maksûd hasıl oldu.

Bu, Haccâc’ın, zulm ile meşhur olmasıyla birlikte Sünnet-i Seniyye’ye
sarılmasının bereketi ile hasıl olmuşdur.

İstiska, yani yağmur duâsı ve namazından önce tevbe edilmesi, sadaka
dağıtılması, oruç tutulması ve nâsın kendi içlerindeki sulehâyı vesile ve
şefaatçı edip duâ etmeleri lâzımdır.

(R. M. Sâmî, Ashâb-ı Kiram-I, Sh: 167, 168)

F F F F F

HAZRET-İ ALİ (R.A.)’NİN O⁄LU HASAN (R.A.)’A VASİYETİ

Bil ki ey oğul!

Seni yaratan RABB’inin bir ortağı olsa idi sana peygamberleri gelirdi. Böylece
onun sıfatlarını ve işini öğrenirdin. Fakat O, kendisinin söylediği gibi tek
ilahdır. Kendi mülkünde hiçbir kimse O’na düşmanlık besleyemez. O doğmamıştır.
Doğurulmamıştır. Ölmeyecektir. Ebedidir. Herşeyden evvel vardır. Fakat
varlığının başlangıcı yoktur. Her şeyden sonra kalacaktır. Fakat kalmasının
bir sonu da yoktur. Kudreti, büyüklüğü, kalbin, basarın çerçevesi
haricindedir. Eğer bunları bilir ve inanırsan küçüklüğünü düşünerek yakıştığı
gibi hareket et. O’nun karşısında kuvvet ve kudretsizliğini düşün. Her hususta
O’na ihtiyacın vardır. O’na yönel. Rızasını dile. Cezasından kork. Emirlerini
yerine getirmeğe çalış. Zira o iyilikten başkasını emretmez. Nehiylerinden
kaçın. Çünkü o kötülükten başkasını nehyetmez.

          (R.Mahmud Sâmî (k.s.) Hz. Ali (r.a.) ve Hz. Osman (r.a.), Sh: 137)

H H H

HAZRET-İ ALİ (R.A.) HAKKINDAKİ BAZI HADÎS-İ ŞERİFLER

Resul-i Ekrem (s.a.v.) Hazretleri buyurmuşlardır: “Ben ilmin medinesiyim
(şehriyim), İmâm-ı Ali de kapısıdır. İlmi isteyen kapısına müracaat etsin.”

Bu hadîs-i şerif, İmam-ı Ali (r.a.) Hazretlerinin ulum-i diniyyeden çok haz
duyduğunu isbat ediyor. Mesâil-i dîniyyeden bir mes’ele için hazreti-i Muaviye
(r.a.)’e müracaat olduğunda:

“İmam-ı Ali (r.a.) Hazretlerine müracaat ediniz, zira bendendir.” cevabını
verir.

“İmam-ı Ali (r.a.) Hazretlerinin fezâilini ve menakıbını zikreylemek yahud
hakkında “r.a.” söylemek ibadettir.” (Câmi’üs-Sağîr)

“İmam-ı Ali dünyâda ve ahirette benim kardeşimdir.” (Câmi’üs-Sağîr).

          (R.Mahmud Sâmî (k.s.) Hz. Ali (r.a.) ve Hz. Osman (r.a.), Sh: 85)

DİRİLİŞ GÜNÜ HAKTIR

Müslüman, ölüm sonrası dirilmeyi kabullenecek. Diriliş gününü inkâr eden
kâfirdir ve ona “dehrî = dinsiz” denir. Ölülerin (diriliş gününde) dirilmeleri
haktır. Cenab-ı Hak şöyle buyuruyor:

“Sizi (aslınızı)ondan (topraktan) yarattık. Sizi (ölümünüzden sonra) yine ona
döndüreceğiz. (Ba’s zamanında da) sizi bir kere daha ondan çıkaracağız.”
(Tâhâ: 55)

Bil ki Kıyâmet haktır ve ona hazırlanmak farzdır. Allah Celle ve Alâ şöyle
buyuruyor:

“(Birinci) Sûr’a üfürülmüş (üfürülecek), artık, Allah’ın diledikleri müstesnâ
olmak üzere, göklerde kim var, yerde kim varsa hepsi düşüp ölmüştür
(ölecektir). Sonra ona bir daha üfürülmüştür (üfürülecektir). O anda görürsün
ki (ölüler dirilip) ayakta bakınıp duruyorlar.” (Ez-Zümer: 68) Diğer bir âyet
meâli:

“...azıklanın. Muhakkak azığın en hayırlısı (dilenmekten;insanlara yük
olmaktan) kaçınmaktır. Ey kâmil imân sahipleri, benden korkun.” (El-Bakara:
198) Başka bir âyet meâli:

“Şüphe yok ki o ayırd etme günü, onların, topunun (va’d ve ta’yin edilmiş)
vakitleridir.” (Ed-Duhân: 40) Cenâb-ı Hak (meâlen) buyuruyor:

“Sûr’a üfürüleceği gün (ü) de (hatırla) ki (o gün) –Allah’ın diledikleri
müstesnâ olmak üzere– artık göklerde kim var, yerde kim varsa hepsi dehşetle
korkmuştur. Her biri hor ve hakîr O’na gelmişlerdir.” (En-Neml: 87)

Allah Teâlâ buyuruyor:

“(Evet) kişinin kaçacağı gün: Birâderinden, anasından babasından, karısından
ve oğullarından.” (Abese: 34-36) Başka bir âyet meâli:

“Âlemlerin Rabbi (olan Allah’ın hükmü) için insanların (kabirlerinden)
kalkacağı günde”. (Et-Tatfîf: 6) Bu günle alâkalı diğer bir âyet meâli:

“Melekler de, Rûh da oraya bir günde (Kıyamet gününde) yükselip çıkar ki
mesâfesi (dünya seneleriyle) elli bin yıldır.” (El-Meâric: 4) Binaenaleyh,
Kıyameti inkâr eden Allah’a küfr etmiştir.

          (Sevad’ül Azam, Sh: 57)

CENNETİN KOKUSU VE KELAMI

İmam Beyhaki’nin  Enes bin Malik (r.a.)’ten rivayet ettiği hadiste Peygamber
(s.a.v.) Efendimiz şöyle buyurmuştur:

“Allah Teâlâ Adn cennetini yaratıp (bizzat kendi kudret) eli ile ağaçlarını
diktiği zaman ona:

– (Ey Cennet) konuş, buyurdu. Adn Cenneti de:

– Mü’minler saadete ermişlerdir, dedi. Bunun üzerine yüce Allah:

“Ne mutlu sana ey hükümdarlar menzili, buyurdu.

İmam Malik’in Ebu Hüreyre (r.a.)’den mevkuf olarak, rivayet ettikleri hadis-i
şerifte Rasûlü Ekrem (s.a.v.) Efendimiz şöyle buyurmuştur:

“Cehennem ehlinden iki sınıf vardır ki artık ben onları (dünyada iken benim
zamanımda bulunmadıklarından dolayı) görmemiştim.

a) Öyle bir kavim ki beraberlerinde sığır kuyruklarına benzer bir takım
kamçılar var. Onlar bu kamçılarla insanları dövüyorlar.

b) Elbise giyinmiş (fakat) çıplak olan, erkeklerin kalplerini kendilerine meyl
ettiren, kibirle salınarak yürüyen, başları (saçları ve bez parçaları dolanmak
suretiyle) Horasan’ın iki örgüçlü develerin meyilli iri iri örgüçleri gibi
olan kadınlardır. Bu kadınlar Cennete giremezler ve onun kokusunu duyamazlar.
Halbuki cennetin kokusu şu ve şu kadar (yani beşyüz senelik) mesafeden
muhakkak duyulur.”      (Sahih-i Müslim, 3/1680, 4/2192)

          (Ölüm, Kıyâmet, Âhiret, İ. Şa’râni, Sh: 342)

CENNETTE İÇECEK, GİYECEK HUSUSUNDA

HADÎS-İ ŞERİF

İmam Nesei’nin rivayet ettiği hadîs-i şerifte Allah’ın Resûlü buyurmuştur.:

– Herkim dünyada ipekli elbise giyerse âhirette onu giyemez. Her kim dünyada
şarap içerse âhirette onu içemez. Her kim de dünyada altın kap içinde yemek
yerse âhirette de altın kap içinde yemek yiyemez. Sonra Resûl-i Ekrem (s.a.v.)
(bunlar) cennet halkının elbisesi, cennet halkının meşrubatı, cennet halkının
kablarıdır, buyurdu.

Yine bir hadiste Resûl-i Ekrem (s.a.v.) Efendimiz:

– Her kim dünyada şarap içer de sonra ondan tevbe etmezse Allah Teâlâ ahirette
ona şarabı haram eder. Bu hadisi İmam Mâlik rivayet etmiştir.      (İmam
Şa’rânî, Ölüm, Kıyamet, Âhiret, Sh: 309)

TECESSÜS

Hz.Ömer (r.a.) bir gece Abdullah İbn-i Mes’ud (r.a.) ile teftişe çıkıp bir
evin kapısının aralığından bakarak bir ihtiyar kimsenin önünde şarap gördü.
Kapısının üstünden bakarak o kimseye hitaben:

– “Senin gibi ihtiyar bir kimsenin bu hali ne aceb çirkin oldu” diye takbih
(çirkin görmek) edince, o kimse kıyam ederek:

– Ya Emire’l-mü’minîn! Ben bir isyân ettim. Fakat sen üç, dedi.

• Tecessüs ettin.

• Kapıdan gelmek lâzım gelir iken kapının üstünden baktın.

• Ve harîm-i ismetim (mahremiyet) haneme baktın.

Hazret-i Ömer (r.a.) de itirafla:

– “Doğru söyledin, beni afvet” dedi. O da:

– Cenâb-ı Hakk (c.c.) afvetsin, dedi. Hazret-i Ömer (r.a.) de ağlayarak:

– “Cenâb-ı Hakk (c.c.) beni afvetmezse veyl bana,” dedi.

Ol kimse bu kabahatini ehlinden ve veledinden gizli olarak yapmakta imiş.

Tecessüs: Bir kimsenin noksanını ve aybını aramaktır.

(Hz. M.Sâmi (k.s.), Musâhabe, C: 2, Sh: 107)

SALÂT-U SELÂM’IN MİKDÂRI

“Übeyy bin Kâ’b -radıyallahu anh-’dan şöyle dediği rivayet edilmiştir:
Rasûlullah -sallallahu aleyhi ve sellem- gecenin üçte ikisi geçtikten sonra
kalkmış da şöyle demişti:

“Ey insanlar! Allah’ı zikredin. “Racife” geldi, “radife” onun ensesine binecek
olanda gelecek, ölüm kendisinde olan bütün şiddetiyle geldi, ölüm kendisinde
olan bütün şiddetiyle geldi.”

Ben de kendisine:

“Ey Allah’ın Resûlü! Gerçekten ben sana çok salat ediyorum. Bu salatımı sana
ne kadar yapayım?” dedim. Buyurdu ki:

“Dilediğin kadar.”

“Zikrimin dörtte biri kadar olsun mu?” dedim. Şöyle buyurdu:

“Dilediğin kadar yap, fakat arttırırsan bu senin için daha hayırlıdır.” Dedim:

– Yarısı olursa nasıl? Buyurdu ki:

Dilediğin kadar arttırırsan senin için daha hayırlıdır. Yine söyledim:

O halde üçte iki kadar mı?

Buyurdu ki:

Dilediğin kadar, fakat arttırırsan senin için daha hayırlıdır. Tekrar dedim:

– Bütün zikrimi sanat salât olarak yapayım mı?

Buyurdu:

Bu takdirde o, senin maksatına yeter tutulur, günahın da mağfiret olunur.

en-Nâziât sûresindeki “racife” o gün sarsan sarsacak;“radife” onun ensesine
binecek olan da ardından gelecek.

Rasûlullah -sallallahu aleyhi ve sellem-in maksadı o dehşetli günleri
hatırlatmak ve ahirette hazırlanmayı teşvik etmektir. (Tirmîzi)

          (M.Sâmî (k.s.), Musahabe-5, Sh: 36-37)

İNSANLARIN HAKLARINA TECAVÜZ EDENLER İÇİN

KIYAMET GÜNÜNDE KISAS YAPILACA⁄I

İmam Buharî’nin merfu olarak rivayet ettiği hadiste Allah’ın Resûlü şöyle
buyurmuştur:

– Her kimin zimmetinde, din kardeşinin namusuna yahut malına tecavüz nedeniyle
herhangi bir zulüm ve bir hak varsa dinarın ve dirhemin (yani altın gümüş
nevinden hiçbir paranın) bulunmayacağı (mahşer) günü gelmezden önce onunla
helâllaşsın. Eğer (borçlu, zalim kimse helâllaşmadan öldüğü takdirde) onun iyi
ameli varsa ettiği haksızlıklar miktarı iyi amelinden alınır (ve haksızlık
ettiği mazlum kişiye verilir). Şayet onun iyi ameli yoksa hakkına tecavüz
ettiği mazlumun günahlarından alınıp zalimin sırtına yüklenir.
(İmam Şa’rânî, Ölüm, Kıyamet, Ahiret, Sh: 179)

KIYAMET GÜNÜ İLK HESABA ÇEKİLECEKLER

İbni Mâce’nin merfu olarak rivayet ettiği hadiste Peygamber (s.a.v.) Efendimiz
şöyle buyurmuştur:

– Biz (dünyaya gelen) ümmetlerin sonuncusu (ve kıyamet günü mahşer yerinde
toplanacak ve) hesaba çekilecek olan milletlerin ilki benim ümmetim olacak da
ümmi(okuma yazma bilmeyen peygamberin) ümmetiyle peygamberleri nerededir? diye
davet edilecek. Binaenaleyh bizler dünyada yaşayıp ölenlerin sonuncuları
mahşer yerinde hesaba çekilenlerin öncüleriyizdir.
(İmam Şa’rânî, Ölüm, Kıyamet, Ahiret, Sh: 186)

KIYAMET GÜNÜ OLDU⁄U ZAMAN HER ÜMMET

(DÜNYADA) NEYE İBADET EDİYORDU İSE

ONUN ARKASINA DÜŞER

İmam Tirmizî’nin rivayet ettiği hadiste Resûl-i Ekrem (s.a.v.) Efendimiz şöyle
buyurmuştur:

– Kıyamet günü insanlar düz bir arazide toplanırlar. Sonra âlemlerin Rabbi
olan Allah mahşer ahalisi üzerine bir nazar eder de “Haberiniz olsun, her
insan (dünyada) neye ibadet ediyordu ise onun ardına düşsün” buyurur. Bu emir
üzerine haça tapan haçını, resime ve heykellere tapan heykelleri, ateşe
tapanlara da ateşleri misallendirilir de herkes ibadet etmekte oldukları şeyin
arkasına düşerler. Fakat (yalnız) Müslümanlar kalır, buyururdu.

          (İmam Şa’rânî, Ölüm, Kıyamet, Ahiret, Sh: 186)

MUHAMMED ES’AD ERBİLÎ (K.S.)

HAZRETLERİ’NİN EL-HACC

MAHMÛD SÂMÎ (K.S.) HAZRETLERİ’NE

VERDİKLERİ İRŞÂD İCÂZATNÂMESİ

Rahman ve Rahim olan Allah’ın adıyla. Hamd, âlemlerin Rabbi olan Cenâb-ı
Hakk’a; salât ve selâm O’nun yüce Resûlü Efendimiz Muhammed (s.a.v.)’e, Âline
ve bütün Ashâbının üzerine olsun.

Din kardeşlerime, sadakat ve yakîn erbâbına açıkça arz ve ifade olunur ki:

Dervîşâne icâzetnâmemizi taşıyan mânevî evlâdımız Sâmi Efendi, gençlik
günlerini nezîh dînimizin kurtarıcı dâiresi içerisinde geçirmiş. Yüce
Nakşibendiyye Tarîkatına hizmetle bütün gayretini ve mesâisini bu yolda
harcamış, ciddiyetini apaçık ortaya koyarak kendisini kabul ettirmiş
olduğundan ve yürürlükte bulunan usûl ve kâidelere göre Hazret-i Hâcegân’ın
muâmelesine uygun olarak önce emr âlemine ait “beş latîfe”sini tasfiye ederek
mâsivâ lekelerinden temizlenmiş, sonra da halk âlemine ait “beş latîfesi”ni
tasfiye ederek mâsivâ lekelerinden temizlenmiş, sonra da halk âlemine ait “beş
latîfesi”ni her türlü bulanıklıktan kurtarma ve tezkîyeye gayret etmiş,
Allah-ü Teâlâ’ya hamdolsun zâhirî hâli ve nâsiyesinde muvaffakiyet emâreleri
görülmüştür. İlahî inâyet letâif-i aşeresinde apaçık tezâhür etmiştir. Vuslata
erebilmek için gereklu usûl ve marifet-i ilâhiyyeye olan arzusunu sağlam ve
sâdık, tevhid ağacının meyvesini elde edebilmek için lüzumlu olan gönül,
himmet ve kalp gücünü fevkalâde yüksek görmüş olduğum gibi; belli bir müddetle
Nefy, isbât ve murâkabeler gibi esaslara riâyetle zâtını ve sıfâtını
süslemekte olduğunu gördüm.    (Devamı Yarın)

EYLÜL

Binâenaleyh saâdet ve ferahlığın engin pınarından damla damla içmek, selâmet
vâdisinden serinletici soluklar almak isteyen yâni Yüce Nakşibendiyye
tarîkatına bağlanmak ve intisâb arzusunda bulunan dîn kardeşlerime de tarîkat
âyin ve merâsimlerini öğretmek için kendilerini izinli kıldım.

Allah-ü  Teâlâ:  “Muhakkak ki Allah emânetleri ehline vermenizi emreder”
buyurmuştur. Cenâb-ı Hakk ve  Hâdi-i Mutlak -celle celâlühü- Hazretlerinden
istirhâm ederim ki tertemiz şerîat ve apaydınlık tarîkatın hükümlerinin yerine
getirilmesindeki şevk, şetaret ve neş’esini bir kat daha artırıp birtakım
tevhîd ehli kimselere söz ve hâlinden istifâde ettirsin, âmin.

- “Ne ticaret, ne de alışverişin, Allah’ın zikrinden alıkoymadığı kimseler vardır.” (En-Nûr Sûresi, Âyet: 37)  Âyet-i celîlesinin ilâhi hükmünde vâkıf olan muhterem ihvânımıza arz edebilirim ki bâtınını tasfiye ve nefsini tezkiyeye tâlib olanların ve daha doğrusu Nakşibendiyye silsilesinden feyz almak isteyenlerin Sâmî Efendi’nin sohbetlerine devam ve açıklayacağı usûl ve âdâba uymaya gösterecekleri gayret ve ihtimâm sayesinde bu isteklerine kavuşakacaklarından şüphe yoktur. Bu Allah’a güç değildir. Ve la havle ve la kuvvete illâ billahi’l-aliyyi’l-azîm.                           (İbrahim Sûresi, Âyet: 20)

Ve sallellahü alâ  seyyidinâ Muhammedin ve âlihi ve sahbihî ecma’în.
Velhamdülillahi Rabbi’l-âlemîn.

HZ. MAHMÛD SÂMÎ RAMAZANO⁄LU (K.S.)

Eyyâm-ı şeb efrûzda bir merd-i siyâmî

Mihrâb-ı ubûdiyyet-i ulyâda kıyâmî

Yoksullara imdâd eli düşkünlere hâmî

Tevhid-i Hudâ rehberi bir zât-ı kirâmî.

      Hayru'lhalef-i Es'ad-ı dergâh-ı Kelâmî

      Fahrû'l-urâfâ bedr-i hafâ Hazret-i SÂMÎ

Dustûr-i zaman mefhar-i âl-i Ramazandır.

Didâr-ı MUHAMMED ruh-ı pâkinde ayândır.

Simâsı bir âyine-i envâr-ı cihândır.

Ey cân kulak aç, onda beyân özge beyândır.

      Hayru'l-halef-i Es'ad-ı dergâh-ı Kelâmî

      Fahrû'l-urâfâ bedr-i hafâ Hazret-i SÂMÎ.

Devletlü Veli Hazreti Hâlid'den elalmış

İrşâdını mânend-ı ziya her yana salmış

Efrâd-ı vatan berzâh-ı fetrette bunalmış

Ümmid-i reha bir nazar-ı feyzine kalmış.

      Hayru'l-halef-i Es'ad-ı dergâh-ı Kelâmî

      Fahrû'l-urâfâ bedr-i hafâ Hazret-i  SÂMÎ.

Hem-hâlet-i Peygamber-i Zi-şân harekâtı

Vermekte tarîk ehline tahkîk berâtı

Geçmektedir Allah'a ibâdetle hayâtı

Bezminde tadar gam-zedeler azb-i Fürâtı.

      Hayru'l-halef-i Es'ad-ı dergâh-ı Kelâmi

      Fahrû'l-urâfâ bedr-i hafâ Hazret-i SÂMÎ.

Elbet bırakır öyle bir er böyle halîfe

Ashâb kadar hâdim olur Şer'i şerîfe

Her sohbeti bir  zûbde-i ahkâm-ı münife

Sorsan kime mazhardır "O" der ism-i Lâtif'e.

      Hayru'l-halef-i Es'ad-ı dergâh-ı Kelâmî

      Fahrû'l-urâfâ bedr-i hafâ Hazret-i SÂMÎ.

Etmiş ona Hakk pâye-i irfanı emânet

Sermâye-i pür kıymet imânı emânet

Ahmed Ağa etmiş ona yârân-ı emânet

Kılmaz mı erenler güher-kâni emânet

      Hayru'l-halef-i Es'ad-ı dergâh-ı Kelâmî

      Fahrû'l-urâfâ bedr-i hafâ Hazret-i SÂMÎ.

                                           KEMAL EDÎB KÜRKÇÜO⁄LU

DUHÂ NAMAZI KILMAK

Sallâhu aleyhi ve sellem Efendimiz’in bizlere emir ve vasiyetlerinden biri de,
Hak Teâlâ’yı düşünüp O’nu anmaktan geri kalmamak için “Duhâ” namazını dikkat
ve itina etmemiz hakkındadır.

Sallâllahu aleyhi ve sellem bu namazı güneş bir mızrak boyu yükseldikten sonra
kılmıştır ki, bu vakit ölçüsü bizler için duhâ namazının başlama vaktine bir
işaret sayılır.

Efendimiz’in bu namazı sabah ile öğle arası koymasının sebebi ise, bizlerin
ihmal ve gafletine acıyıp, sırf bunun telâfisi için bunu bu araya
sıkıştırmıştır. Eğer bu namazı iki vakit arasına koymamış olsaydı, bizler,
Allah’ı unutur, hayır yapmaya karşı kalblerimiz kapanarak körleşir ve
sertleşmiş olurdu. Bunun faydası da, bu namazı kılan kişiye cin taifesinin
nefret duygusudur. Zira bu namazı kılacak kişiye sokulacak ecinnilerin
yanacakları bildirilmiştir.

Taberânî yine merfü kaydıyla şu hadîsi rivayet eder:“Cennette Duhâ kapusu
denilen bir kapu vardır, kıyamet günü münâdî şöyle seslenir:  “Ey duhâ namazı
kılanlar nerdesiniz? İşte gireceğiniz kapu burasıdır, Allah Teâlâ’nın
rahmetiyle buradan içeri giriniz.”

          (İmam Şa’rânî, El-Uhûdül Kübra, Sh: 140-141)

` ` ` ` `

KALB-İ  SELİM

Peygamberimiz -sallallahu aleyhi ve sellem- buyurmuştur:

– Üç grup insan kıyamet gününde Arş’ın gölgesi altındadır.

1) Kocası ölüp kendisine küçük yetimler bırakan, kendisine evlilik teklif
edildiği halde evlenmeyen ve Cenab-ı Hakk onları ihtiyaçtan kurtarıncaya kadar
ben onlara bakmaya devam edeceğim, diyen kadın.

2) Servet sahibi olup güzel yemekler yapan, bunu nafaka olarak dağıtan ve bu
yemeğe fakir ve yetimleri de çağıran adam.

3) Sıla-i rahim yapan, bu yüzden uykuda ferahlığa, ömründü ziyadeliğe nail
olan adam. O da Rabbinin arşının gölgesinde bulunacaktır.

Beyazid Bistami -kuddise sirruh- der ki:

Otuz yıl ibadetlerimde nefsime tâbi oldum. Bir gün bir adamın şöyle dediğini
işittim:

– Yâ Bâyezid! Allah’ın hazineleri ibadetle doludur. Eğer Cenab-ı Hakk’a
kavuşmayı dilersen sana gereken nefsini zelil, hor, hakir görmen,amellerinde
ihlas üzere olmandır.

          (R.Mahmud Sâmî (k.s.),  Musâhabe-6, Sh: 35-36)

AFV VE MUSÂMAHA

Musâ -aleyhisselâm:

“Ya Rabbi, senin ind-i ulûhiyetinde en aziz kulun kimdir? diye sorduğunda
Cenâb-ı Hakk:

– Kendisine ezâ edenin cezasını vermeğe kudreti olduğu halde afv eyleyendir,
buyurdu.

İntitama kadir olduğu halde kendisine zulmedeni afv eyleyen kimseyi Cenâb-ı
Allah yevm-i kıyâmette afveder.

– Ümmetimin güzîdeleri gadab halinde nefislerine mağlup ve esir olup fenalık
yapmayan hür kimselerdir. Onlar Allah rızası için öfkelerinden rücu ederler.
İşte bunlar bahtiyar ümmettir.

Sirke balı ifsâd ettiği gibi gadabda imanı ifsad eder;lütûf, şevkat, merhamet,
hilim, afv gibi evsâf-ı cemileyi izâle eder.

          (R.Mahmud Sâmî (k.s.),  Musâhabe-6, Sh: 105-106)

KULUN ALLAH’I SEVMESİNE DAİR ŞER’İ

DELİL VE ŞÂHİDLER

Bilmiş ol ki; Hz. Muhammed’in ümmeti, Allah ve Resûlünü sevmenin farz
olduğunda ittifak etmişlerdir. Vücudu olmayan bir şey nasıl farz olur? Sevgiye
bağlı olup onun meyvesi olan tâat, sevgi ve muhabbet ile nasıl tefsir edilir?
Bunun için önce sevginin, sonra da itâatın bulunması gerekmektedir.

Muhabbeti isbât eden âyetler:

“Allah onları, onlarda Allah’ı severler.” (Mâide: 54)

“İmân edenlerin Allah’a sevgisi ise sağlamdır.” (Bakara:165)

Bu âyet-i celileler muhabbeti ve muhabbetin farklı olduğunu isbat eden
delillerdir. Bir çok hadislerde Resûl-i Ekrem, muhabbeti, imânın şartı olarak
bildirmiştir. Ebû Rezin-i Ukaylî, Resûl-i Ekrem’e imandan sorduğunda:

“Allah ve Resûlü, senin için başka her şeyden daha sevimli olmaktır.”
buyurmuştur. Diğer hadisde de şöyle buyurmuştur:

“Allah ve Resûlü, kişiye başkalarından daha sevimli olmadıkça, iman etmiş
olmaz.” Başka bir hadisde de:

“Kul iman etmiş olmaz, tâki ben ona, ehlinden, malından ve bütün insanlardan
(bir rivayette de) kendi nefsinden daha sevimli olmadıkça.” buyurmuştur.
(İmam Gazâlî, İhyâu Ulûmi’d-dîn, C: 4, Sh: 534-535)

H H H

ALLAH’IN HÜKMÜNE RAZI OLMAK

Şakik b. İbrahim şöyle anlatır:

– Yedi yüz âlime beş şeyi sordum; hepsi de aynı cevabı verdiler:

1) Dedim ki:

Akıllı kimdir?

Dediler ki:

– Dünyayı sevmeyendir.

2) Dedim ki:

– Zekî kimdir?

Dediler ki:

– Dünyaya aldanmayandır.

3) Dedim ki:

– Zengin kimdir?

Dediler ki:

– Allah’ın taksimine razı olandır.

4) Dedim ki:

– Fakih kimdir?

Dediler ki:

– Fazlasını istemeyip durandır.

5) Dedim ki:

– Cimri kimdir?

Dediler ki:

– Malından Allah’ın hakkını vermeyip yanında tutandır.

Şöyle anlatılır:

– Allah’ın kula dargınlığı üç şeyle gelir:

1) Allah’ın emrettiği şeyde kusurlu olması

2) Allah’ın kendisi için yaptığı taksime razı olmaması

3) Birşeyi isteyip elde edemeyince Rabbine kızması.

          (Tenbîhü’l Gâfilîn, Sh: 722)

İLİM MALDAN ÜSTÜNDÜR

Hz. Ali (r.a.) buyurmuştur;

İlim maldan yedi vechile efdaldir:

1- İlim enbiya mirasıdır. Mal ise Firavn’lar mirasıdır.

2- İlim bezl etmekle yani neşr etmekle artar, mal ise tükenir.

3- Mal bekçiye muhtaçtır. Çalınır, zayi olur. İlim ise sahibini biiznillahi
Teâlâ hıfz eder.

4- Bir kişi ölünce malı ellere kalır. İlim ise sahibi ile beraber kabre... tâ
huzûr-ı Hakk’a varır.

5- Mü’minin de kafirin de malı olur. Fakat ilim yalnız mü’min’e şeref-i mahsus
olur.

6- Din hususunda âlim’e başkaları muhtaçtır. Fakat başkaları mâl sahibine
muhtaç değillerdir.

7- İlim ahirette Sıratı geçmeğe sahibine kuvvet verir. Mal ise Sıratı geçmekte
mâni olur.

H H H

Hz. Ali (r.a.) buyurmuştur ki:

Dünyanın kıvamı 4 şey iledir:

1- Âlim ilmiyle âmil olmaktır.

2- Cahil ilim öğrenmekten istinkâf etmemektir.

3- Ganî malında cimrilik etmemektir.

4- Fakir, dünyası için ahiretini satmamaktır.

(Hz. Ali (r.a.), Hz. Razamanoğlu M.Sâmi (k.s.)

HAZRETİ BİLÂL-i HABEŞİ

-Radıyallahu anh-

Bilâl İbn-i Rebah el-Habeşi -radiyallahu anh-in künyesi Ebû Abdulkerim yahud
Ebu Abdullah, Ebu Amr’dır.

Hazret-i İmamu’l-Mürselin -aleyhi salevatullahi ve selâmuh Efendimizin fi
külli-ân ve hıyn müezzini hâzinidir.

Köle cinsinden olup sâbıkıyn-i evvelindendir. Köle iken i’lân-ı İslâm ile
müşriklerin ezâ ve işkencelerine sabr u tehammül eden ashâb-ı ibtilâdandır.

Hazret-i Ebû Bekr Sıddyk, -radıyallahu anh- kendisini kölelikten  kurtararak
azad eylemiştir. Ve ondan sonra Bilâl -radıyallahu anh- Nebiyy-i Ekrem
-sallallahu aleyhi ve sellem- Efendimizin hizmetine devam etmiştir. Bedir’de
ve bütün meşâhid-i seniyyede bulunmuştur.

En evvel ezan okuyan ve ikâmet getiren bu zat-ı âli-kadr’dir. Gerçi Ezan
Abdullah İbn-i Zeyd el Ensarî-nin rüyalarıyla meşrû buyurulmuşsa da Hazret-i
Bilâl daha güzel sesli olduğu için  emr-i Nebi ile ezânı Bilâl-i Habeşi
-radıyallahu anh- okumuştur.

Hazret-i Bilâl, tulû-ı fecirden evvel seheri bir ezan okuyarak Ashabı
teheccüde uyandırır ve sabah ezanının vakt-i duhulünde İbn-i Ümm-i Mektum
-radıyallahu anh- okurdu.

Sefer-i Hümayûn vukûunda Hazret-i Bilâl sefere gider ve Hazret-i İbn-i Mektum
da Medine’de kalırdı.

(Ramazanoğlu Mahmûd Sâmi (k.s.), Ashab-ı Kiram-2, Sh: 60-61)

` ` `

NAMAZIN SÜNNETLERİ

1. Tahrime Tekbir alırken elleri yukarıya doğru kaldırmak, sünnettir.
Erkekler, ellerinin başparmaklarını kulaklarının yumuşaklarına değecek kadar,
kadınlar ellerini parmaklarının uçları omuzlarına beraber kaldırıp, o durumda
-Allahüekber- derler. Ellerinin içleri Kıble’ye karşı bulunmaktadır.

2. Tekbir için eller kalkarken, parmaklar ne iyice açılır ne de iyice
kapatılır. Kendi haline bırakarak biraz açıkça bulunması sünnettir.

3. Namazların evvelinde gizli olarak “Sübhaneke” okumak bundan sonra “Euzü
Besmele” çekmek “Fatihayı” bitirince amin demek, diğer rekatlarda Fatiha’dan
önce “Besmele” çekmek sünnettir.

4. Namazda, erkeklerin sağ elini sol elinin üzerine koymaları ve baş
parmaklarıyla serçe parmaklarını halka ederek, sol elinin bileğini tutup, üç
parmağını bileği üzerine koyduktan sonra göbeklerinin altında koymaları,
kadınların ise sağ ellerini sol ellerin üzerine koyup sonra göğüsleri
üzerlerine koymaları sünnettir.

5. Rükuya gidilirken “Allahü Ekber” denilmesi, rükuda üç defa “Sübhane
rabbiyelâzim” denilmesi, rükudan kalkmak ve kalkarken “Semi Allah’u limen
hamideh” demek sünnettir.

6. Secdeye gidilirken “Allahü Ekber” denilmesi, secdede üç defa “Subhane
rabbiyelâ’lâ” denilmesi ve secdeden kalkarken “Allahü Ekber” denilmesi
sünnettir.

7. Namazda ayakta dururken, bir özür bulunmadığı taktirde iki ayağının arasını
dört parmak miktarı açık bulundurmak sünnettir.         (Devamı Yarın)

(DÜNDEN DEVAM)

8. İki secde arasında, iki rekatların sonlarında ve her namazın sonlarında
otururken erkeklerin sol ayaklarını döşeyerek sağ ayaklarını Kıble’ye karşı
dikmeleri kadınların ise; sol ayaklarını sağ taraflarına yatık bulundurup,
yere oturmaları sünnettir.

9. Bütün namazların sonlarında oturulduğunda “Tahiyattan”tan sonra “Allahümme
Salli” ile “Allahümme Barik” gibi Peygamberimiz (s.a.v.)’e “selatuselâm”
okumak ve bundan sonra, dualar okumak sünnetir. (Rabbane Atina gibi)
(Mülteka Tercümesi, C: 1, Sh: 129-131)

` ` `

Peygamberimiz atalarından

mudar b. Nizar’ın oğluna öğütleri:

Peygamberimiz dedesi Abdülmuttalib’ten yukarı doğru 17. sırada yer alan Atası
Mudar b. Nizar’ın annesi Sevde Bint-i Âkk olup İyad ile baba anne bir kardeş
idiler.

Doğduğu zaman Mudar’ın alnında Peygamberimizin nuru vardı.

Onu görüp de, sevmeyen bir kimse yoktu.

Mudar, baba oğullarının seyyidi, ulu kişisi idi. Kerem ve hikmet sahibi idi.

Mudar b. Nizar oğluna:

“Kötülük eken kişi, pişmanlık biçer;

Hayra acele etmek, hayırdır.

Nefsinize hoşlanmadığı şeyi yükleyiniz ki, onu düzeltesiniz.

Nefsinizin aşırı arzu ve isteklerinden yüz çeviriniz ki, onu perişan edesiniz!

Salah ile fesad arasında, ancak, sabr edip katlanmak ve iki sağım arası
beklemek vardır!..” diyerek öğüt verirdi.

Halebî’nin sahihliğini açıklayarak bildirdiğine göre: Arap yazısı ile ilk yazı
yazan zat ta, Mudar b. Nizar idi.

(İslam Tarihi, M.Asım Köksal, Sh: 47, C: 1)

MİZAN KEYFİYETİ VE İÇİNDE AMELLERİN TARTILMASI

İmam Tirmizî ile İbni Mâce’nin rivayet ettikleri hadis-i şerifte Rasûl-i Ekrem
(s.a.v.) Efendimiz şöyle buyurmuştur:

“Allah Teâlâ kıyamet gününde ümmetimden bir kimseyi nida ederek halkın
arasından hesap başına çıkarır da önüne doksan dokuz defter yani kitap açar ki
her kitabın büyüklüğü gözün görebileceği yerin en uzak mesafesine kadardır.
Sonra Allah Teâlâ:

– (Ey kulum) bunlardan hiçbir şeyi inkâr ediyor musun? Yazıcı ve koruyucu
meleklerim sana haksızlık mı etmişler? diye sorar. O kul:

– Hayır, yâ Rab, onlar bana haksızlık etmediler, diyerek günahlarını ikrar
eder. Allah Teâlâ:

– Senin için herhangi mazeret var mı? buyurur. O zat da:

– Hayır yâ Rab, der. Bu ikrar üzerine yüce Allah (c.c.):

– Evet nezdimizde senin (için saklamakta olduğumuz) bir hasenen (yani güzel
amelin) var ve bu gün sana, asla zulmedilmeyecektir, buyurur. Ve o kula içinde
eşhedü enla ilâhe illâllah ve eşhedü enne Muhammeden abdühü ve Rasûlühü,
kelime-i şahadeti yazılı bulunan bir pusula çıkarılarak:

– Tartına hazır ol, buyurur o zat da:

– Ey Rabbim şu defterlerle birlikte bu pusula nedir ki? der.

Bunun üzerine o kula:

– Sana asla haksızlık edilmeyecektir, denilir ve o kocaman defterler bir
kefeye o pusula da öbür kefeye konulunca o muazzam defterler hafif, o pusula
daha ağır gelir.

Binaenaleyh Aziz ve Celil olan Allah (c.c.)’ın ismi ile beraber (tartılan)
hiçbir şey ağır gelmez.”          (İbni Mâce, C: 2/1437)

(Ölüm, Kıyamet Âhiret, İmam Şa’rânî, Sh: 205)

KÂBE’NİN KIBLE OLUŞU

Resûlullah (s.a.v.) Medine’ye geldikten sonra namazını 18 ay Küdüs-i Mübarek’e
karşı kılmıştı. Fakat öyle bir vaziyet alırdı ki Kâbe’de önünde olurdu. Yüce
Allah (c.c.)’ın bir gün Kâbe’yi kıble kılacağını umardı.

– Yarab, ümmetimin kıblesi Kâbe olsun!..

diye yakarırdı.

Bu dileği Allah (c.c.) bir gün yerine getirdi.

Şu âyetle:

“Biz senin gök yüzüne çok kere yüzünü çevirdiğini görüyoruz, seni hoşnud
olacağın Kıble’ye çeviriyor, seni oraya hâkim kılıyoruz; o halde yüzünü
Mescid-i Harama (Kâbe) doğru çevir, her nerde bulursanız yüzünüzü o tarafa
döndürün.” (Bakara: 144) (Siyer-i Nebî, M.Darirî, C: 2, Sh: 738)

HZ. BİLAL-İ HABEŞİ’NİN GÖRDÜ⁄Ü ZULÜM

Hz. Bilal (r.a.) de zulüm görenlerdendi. Efendisi Halef oğlu Ümeyye, onu her
gün öğle vakti Mekke’nin dışına çıkarır, o öğle ve ikindi sıcaklarında kızgın
taş ve kumların üstüne arka üstü yatırır,  göğsünün üstüne ağır bir kaya
parçası koyardı. Zavallı kölesine müslüman olduğu için binbir eziyette
bulunurdu. Ümeyye Bilâle:

– Muhammed’in dininden dön, eski dinine gir! derdi.

Bilâl, bütün bu eza ve cefaya rağmen, Muhammed’in dininden dönmeyeceğini
söyler, Ümeyye:

– Öyleyse seni böylece öldüreceğim! derdi.

Bilâl, bir gün yine ayni yerde işkenceye tâbi tutulmuştu. Hz. Bilal-i Habeşi:

– Allah (c.c.) Bir’dir! Allah (c.c.) Bir’dir! diye bağırıyordu. Ebubekir
(r.a.) de oradan geçerken Bilal-i yine işkence altında görünce dayanamadı:

– Utanmıyorsun ya Ümeyye?.. dedi. Böyle silahsız bir köleye eziyet etmeye
nasıl tenezzül ediyorsun? Kendisinden memnun değilsen sana zenci ve müşrik bir
köle vereyim. Onu bana ver!..

Zalim Ümeyye bu teklifi kabul etti. İşkenceden kurtulan Bilâl-i Ebubekir o
dakikada âzâd etti, kölelikten kurtardı.

(Siyer-i Nebî, Mustafa Darirî, C. 2, Sh: 19, 20)

HZ. SÜLEYMAN (A.S.)

Süleyman (a.s.); uzun boylu, beyaz tenli, iri vücudlu, nurlu ve güzel yüzlü,
büyük gözlü, çok saçlı bir peygamber idi. Beyaz elbise giyerdi.

Süleyman (a.s.) kral oluşundan, vefatına kadar, yüce Allah (c.c.)’a karşı
huşûundan dolayı, başını semâya kaldırmamıştır.

Son derece mütevâzi (alçak gönüllü) idi.

“Miskin, miskinle oturur” derdi.

Hurma yaprağından zenbil örüp satar, elinin emeği ile geçinir, arpa ekmeği
yerdi.

Her ayın başında altı gün, ortasında üç gün, sonunda da, üç gün oruç tutardı.

Süleyman (a.s.):

“Biz; yaşamanın, yumuşak olanını da, sert olanını da, denedik. Onlardan, aşağı
olanını yeterli bulduk.

İnsanlara verilmeyen şeyler, bize verildi.

İnsanlara verilmeyen ilimler bize verildi.

Fakat, şu üç kelimeden:

Öfke ve sükûnet halinde hilm (usluluk) der.

Yoksulluk ve bolluk halinde, tutulumluluktan.

Gizlide ve açıkta, Allah korkusundan daha üstün bir şey bulamadık!” demiştir.

Süleyman (a.s.)’ın oğluna da:

“Ey oğulcuğum! Miskinlikle birlikte günah işlemek, ne kadar kötüdür.
Hidâyetten sonra, dalâlete düşmek, ne kadar kötüdür!

Kişinin, Rabb’ine ibâdet edip dururken, ibâdeti bırakması ise, bundan daha
kötüdür!” dediği de rivayet edilir.

          (M.Asım Köksal, Peygamberler Tarihi)

 İNSANIN NİYYETİ

İnsanın niyyeti dört vasıftan hâlî olmaz:

1- Dilinden ve gönlünden düşmeyen şey dünyâ ise bu kimse niyyeti ve ameli kötü
kimsedir.

2- Dilinden düşmeyen şey ahiret, gönlünden çıkmayan şey dünyâ ise bu kimse de
niyyeti ve ameli kötü kimsedir.

3- Dilinden ve gönlünden eksik olmayan şey ahiret ise o kimse niyyeti ve ameli
güzel kimsedir.

4- Dilinden ve gönlünden düşmeyen şey Allah Teâlâ’nın rızası ise bu kimse de
niyyeti ve ameli en güzel olan kimsedir.

Bunlardan birincisi kâfirlerin hali, ikincisi münafıkların üçüncüsü ebrârın,
dördüncüsü de mukarrebinin halidir.

Hak Sübhanehu ve Teâlâ mukarrebinin ahvaline ibâreten, diğerlerinin hallerine
de işareten buyuruyor ki:

“Biz yeryüzünde olan mevcudâtı yeryüzü için ziynet kıldık, onların hangisinin
amelinin güzel, en güzel olacağını imtihan edelim diye.

Bundan sonra biz onun üzerinde olan şeyleri elbette kupkuru bir toz-toprak
haline getireceğiz.”(1)

(Kehf Sûresi: 7-3, Ruhu’l-Beyân, 2/67)

(Yunus-Hud Sûresi, Sh: 78)

BÂDEMCİK

Boğazda dilciğin etrafında, burun deliğinin sonu ile dilciğin olduğu yerde kan
toplanması, o bölgenin şişmesi ve iltihaplanmasına verilen isimdir. Genelde
çocuklarda görülür. Üşütmek, gıdasızlık, zayıflık vs. sebepleri arasındadır.
Boğaz ağrısı, yüksek ateş, yutkunmada zorluk belirtileridir. Ayrıca
bademciklerin şişmesi ve kızarması, boğazda şişlik, bazen ağız veya burundan
kanama da görülür.

Çocuklarda meydana gelen bu hastalığı gidermek için önceleri bâdemcik
patlatılıyor ve siyah kan dışarı çıkarılıyordu. Böyle bir hadiseyi Ümmü Kays
Binti Mıshan (r.a.) şöyle anlatıyor: “Daha yemek yemeden küçük oğlum ile
beraber, Peygamber Aleyhis-Selam’ın yanına vardım. Parmağımla çocuğun
boğazındaki iltihaplı bâdemciği patlatmıştım. Bunu gören Peygamber Aleyhis-
Selam “Niçin böyle yaparak çocuklarınızı rahatsız ediyorsunuz. Sizlere
ödacağının tozunu tavsiye ederim. Çünkü bunda yedi derde devâ vardır.
Bunlardan birisi de akciğer zarı iltihabıdır. Ödağacının tozu, bâdemcikleri
hasta olanlara burundan damlatılır. Akciğer zarı iltihabı için ise ağızdan
verilir” buyurmuştur. Ödağacının kullanma şekli:

Ödağacının tozu, su ile karıştırılarak burundan damlatıldığı gibi, zeytinyağı
veya safran yağı ile karıştırıldıktan sonra bileşik ilaç olarak da yine
burundan damlatılır. Buruna enfiye gibi toz olarak çekilerek kullanıldığı da
olur. Ödağacının kökünün tozunda kurutma, dilcikleri kuvvetlendirme ve aşağı
sarkan dilcikleri yerine kaldırma özelliği vardır. Ödağacı, Yemen şapı ve gül
tomurcuğu ile karıştırılıp macun yapılarak ağız yolu ile alınabilir.

Eğer bal ile gargara yapılacak olursa boğaz şişlikleri, boğmaca, bâdemcik ve
boğaz iltihaplarına karşı  gayet faydalıdır. Ebegömeci vücuda ve boğaza
yumuşaklık verir. Ayrıca hastalığa yakın bir bölgeden kan aldırmak da,
bâdemciğe karşı faydalı bir tedavi şeklidir. Nitekim Peygamber Aleyhis-Selam:
“Tedavi olduğunuz şeylerin en faydalısı kan aldırmaktır. Bademcikleri
patlatarak çocuklarınıza eziyet vermeyiniz! Sizlere ödağacının tozunu tavsiye
ederim..” buyurmuştur.

          (Tıbbi Nebevi-1, Sh: 72)

UBÛDİYYET İLE İMTİHAN OLUNMAK

Bazıları dediler ki: Yûsuf (a.s.) zindanda ubûdiyyet ile imtihan edildi ki
yeryüzünde melik ve hâlife olduğunda zindandakilere ve bütün memleket halkına
merhamet eylesin. Cefâya tahammül etsin, gariblere merhamet etsin, hased
edenlere de sabr etsin...

Haberde vârid oldu ki kıyâmet gününde kula sorulur: Bana ubûdiyyet (kulluk)tan
seni ne men etti de ibadet etmedin? Kul cevap verir:

– Beni mübtelâ kıldın, âmirin beni ubûdiyyetten meşgul kıldı, ibadet
ettirmedi. Cevaben denilecek:

– Senin ubûdiyetine mâni olan hâl Yûsuf (a.s.)’ın hâlinden daha mı şiddetli
idi. Yûsuf (a.s.) o hâlinde ubûdiyetini terk etmedi. Böylece kul kusurunu
i’tiraf eder.

Sonra bir zengin sorguya çekilir: – Niçin bana ibâdeti terk ettin? Seni bana
ibâdetten ne men etti?

– Yâ Rabb! malımın çokluğu beni mübtelâ kıldı, ibâdetten alıkoydu. Cevâben
denilir:

– Sen Süleyman (a.s.)’dan da mı zengin idin? Böylece Süleyman (a.s.)’ın daha
zengin olduğunu i’tirâfla ilzam edilir.

(Hz. R.M.Sâmi (k.s.), Hz.Yûsuf (a.s.))

KIYAMET GÜNÜ

Bir de, günahları sebebi ile, Allah (c.c.)’ın rahmetinden ümidini kesen kimse
getirilir.

O’na denilir ki:

– Niçin, benim rahmetimden ümidini kesmişdin?

– İsyânımın çokluğu sebebiyle, diye cevap verir. Ona denilir ki:

– Senin isyânın, Firavun’un isyânından da mı çok idi? Ki O Allah (c.c.)’ın
rahmetinden, ümidini kesmeyerek, boğulmazdan evvel kelime-i Tevhid-i, lisanen
söylemişti.

Ve denilir ki:

– Cenâb-ı Allah’ın rahmeti, her şeyden geniştir. O rahmetden ümîd kesilmez.

Hadîs-i Şerif’te buyurulmuştur.

Allah bir kuluna muhabbet ettikde, Onun üzerine belâ döker, O’nunla  mübtelâ
kılar.

          (Hz. R.M.Sâmi (k.s.), Hz. Yusuf (a.s.))

PEYGAMBER (S.A.V.) EFENDİMİZİN YÜKSEK AHLÂKI

Hz. Peygamber (s.a.v.), güler yüzlü, güzel huylu, nazik kalpli idi. Hiçbir
vakit kaba ve sert huylu değildi. O (s.a.v.)’nun ağzından hiçbir müstehcen
kelime çıkmazdı. Başkalarının hareket tarzını tenkid veya takbih etmez
sevmediği bir hareket veya durum karşısında birşey söylemez, böyle bir
harekette bulunan adam kendi hareket tarzının tavsibini isteyecek olursa,
Resûl-i Ekrem  (s.a.v.) onu kınamadan, kalbini kırmadan bundan vaz geçirirler,
yahut susarak muhatablarına memnûn olmadığını hissettirirlerdi.”

Resûl-i Ekrem (s.a.v.) kendi hesabına üç şeydan sakınırdı:

1- Münakaşa ve mücâdele etmekten,

2- Kimseye lüzûmundan fazla söylemekten,

3- Kendilerini alâkadar etmeyen işlerle meşgûl olmaktan,

Başkaları hesabına da üç şeyden sakınırdı:

1- Kimseyi tenkid etmezdi,

2- Kimseye hakarette bulunmazdı,

3- Başkalarının sırlarına muttâli olmak istemezdi. (Tirmizî, Şemâil)

Resûl-i Ekrem (s.a.v.), bütün işlerini, bütün vazifelerini tâyin etmişler,
tesbih ve tehlil zamanlarını ayırmışlar, uyku ve istirahât, misâfir ve
ziyaretçilerin kabul saatlerini tesbit etmişlerdi. Resûl-i Ekrem (s.a.v.)
kimseye karşı hareket tarzını değiştirmezlerdi.

(Peygamber (s.a.v.) Efendimiz’in Yüce Ahlakı)

HZ. ÖMER (R.A.)’İN KERAMETİ

Abdullâh İbn-i Abbâs (r.a.) der ki:

– “Bir gün Ömer (r.a.)’in yanına vardım. Kendisini mağmûm gördüm. Dedi ki:
“Emr-i Hilâfette ne yapacağımı bilmiyorum. Kalkıp oturuyorum, bu bâbda
mütehayyirim.”

Dedim ki:

– “Ali (r.a.)’ye meyl ve rağbetin var mı?”

Dedi ki:

– “Ale’t-tahkîk Alî (r.a.) bu işe ehildir. Fakat mizâcında birâz mizâha meyl
vardır. Benden sonra o Halîfe olursa, muhakkak sizi bildiğiniz Tarîk-i Hakk’a
sevk ve tergîb eder. Re’y ve i’tikâdındayım.”

Dedim ki, Osmân (r.a.) hakkında re’yin nedir?

Dedi ki:

– “Onu istihlâf etsem, İbn-i Ebî Muayt’ı nâsın başına belâ eder, Arab da ona
iltifât etmez olur, nihâyet kendisinin boynunu vururlar. Vallâhî ben onu
istihlâf etsem öyle yapar, arab da böyle yapar.”

Bu da Hz. Ömer (r.a.)’in bir kerâmetidir ki, ayniyle zuhûr  etmiştir.

HZ. ÖMER (R.A.) DİYOR Kİ:

“Bahsi uzatma, sözü dağıtma; Biz bir kavmiz ki çakmağı çakar isek ateş
çıkarırız. Kuyuya iner isek kovayı kandıracak kadar su doldururuz. Vurur isek
kanatırız, diker isek kapatırız!”

          (Hz. R.M.Sâmi (k.s.), Hz. Ömer (r.a.))

HZ. EBÛ BEKİR (R.A.)’IN KIYMETİ

Mağarada bir gün Hz. Ebû bekir (r.a.)’i susuzluk dolayısıyla hararet bastı.
Resûlullah (s.a.v.)’a arz edince:

- “Dışarı çık. Orada akan ırmaktan iç.” buyurdular.

Hz. Ebû bekir emre uyarak dışarı çıktı. Kardan ak ve soğuk, baldan tatlı ve
miskten daha güzel kokulu bir ırmak gördü. İstediği kadar içti. Geriye
dönünce:

- “Ya Resûlullah (s.a.v.)! Bu dağın başında kimsenin görmediği şekilde güzel su nasıl akıyor.” dedi.

- “Hakk Teâlâ cennet nehirlerine müekkel olan meleğe, cennet nehirlerinden birini Ebû Bekir’in içmesi için bu mağaranın önünden akıtmasını emretti.” buyurdular.

Hz. Ebû Bekir (r.a.), sevincinden ağlayarak:

- “Anam babam sana fedâ olsun! Ebu Bekir’in Hak Teâlâ katında cennet ırmağını Mekke’nin dağından akıtacak kadar kıymeti var mıdır? dedi.

- “Evet ya Ebu Bekir, Hakk Teâlâ Hazretleri katında daha da fazla kıymetin vardır. Beni peygamber olarak gönderen Allah’a yemin ederim ki sana buğz eden kimseler, yetmiş yıl ibâdetleri bile olsa cennete giremezler.” buyurdular.          (Ş.Ahmed Efendi, Dört Büyük Halîfe, Sh: 31)

a a a

Ebû Hureyre (r.a.)’nin bildirdiğine göre bir hadîs-i şerîf’te Resûl-i Ekrem
(s.a.v.):

- “Bize her nimet verene, iyilik  edene  mükâfatını  verdik. Fakat Ebû Bekir’in iyiliğinin, ikrâmının karşılığını veremedik. Ona Hakk Teâlâ Hazretleri kıyâmette ikramda bulunacak, mükâfatını verecektir. Bana Ebû Bekir’in malının verdiği fâide gibi hiç kimsenin malının fâidesi olmadı. Eğer dost edinseydim, Ebû Bekir’i dost edinirdim. Fakat Ben Hakk Teâlâ Hazretlerinin dostuyum.” buyurmuşlar.

Hazret-i Ömer (r.a.):

- “Hazret-i Ebû Bekir bizim seyyîdimiz, hayırlımızdır. Resûlullah (s.a.v.) ise hepimizden hayırlıdır.” buyurmuştur.    

          (Ş.Ahmed Efendi, Dört Büyük Halîfe,  Sh: 51)

ÜCUP HAKKINDA

Yüce Allah buyuruyor ki:

“Andolsun ki Allah bir çok (savaş) yerler(in) de ve Huneyn gününde size yardım
etmiştir. (O Huneyn günündeki çokluğunuz) çokluğunuz o zaman size ûcup
(kibirlenip kendisini beğenme) vermişti de bu, size (gelecek kazadan) bir şeyi
gidermeye yaramamıştı. Yer yüzünün o genişliğine rağmen, başınıza dar
gelmişti. Nihayet bozularak gerisin geri, dönüp gitmiştiniz.” (Tevbe: 25)

– Resûlullah (s.a.v.) buyurdu ki:

“Üç şey öldürücüdür:

a- Kendisine itaat edilmiş cimrilik

b- Kendisine uyulmuş heva-yı nefs

c- Kişinin kendisini beğenmesi.”

İbni Mesud (r.a.) şöyle demiştir:

“Helak olmak iki şeydedir:

1- Ümitsizlik

2- Kibirlenip kendisini beğenme duygusuna kapılarak kibirlenen kimsedir.”

Müslüman olan kişiye kesinlikle kibirlilik yakışmaz çok abestir.

          (Kırk Hadis, İmam-ı Gazâlî)

D D D D D

CENAB-I HAKK (C.C.)’IN HALİLİ (A.S.)’NE İKRAMI

Nemrûd’un yanında yenecek şeyler vardı. Nemrûd, bunlardan başkalarına verdiği
halde İbrâhîm (a.s.)’e vermedi. İbrâhîm (a.s.) eli boş olarak evine dönüyordu.
Yaklaşınca, toprak yığınlarından birinin yanına giderek heybesinin iki gözünü
de toprakla doldurdu. Kendi kendine şöyle dedi:

– Bu toprakla âilemi oyalamış olurum.

Hazret-i İbrâhîm (a.s.) evine geldi, yükünü indirdi. İçeriye, girdi ve bir
yere dayanır dayanmaz uyudu. Âilesi Sâre kalktı. Heybeye baktı ki, heybenin
iki gözü de yenecek şeylerle dolu. Onlardan hemen, bir yemek yaptı. İbrâhîm
(a.s.) uyanınca oradaki hazırlanmış olan yemeği gördü ve sordu:

– Bu yemek size nereden geldi?

Sâre vâlidemiz cevap verdi:

– Senin getirdiğinden.

İbrâhîm (a.s.) o zaman anladı ki bu, Allah’ın kendisine verdiği rızıktır.
(Hz. İbrâhîm (a.s.), Hz. R.M.Sâmi (k.s))

H H H

Borçlu olan kişi sabah namazından sonra 300 def’a, “Rabbeneftah beynena ve
beyne kavmina bil hakkı ve ente hayrül fatihîn” ayetini dua niyetiyle okumalı,
ve her 100 defanın sonunda “Allahümme ya müfettihal ebvabi iftehlena hayrül
bab” diye dua etmelidir. Böylece ilahi yardıma nail olması umulur. (Dualar ve
Zikirler, s. 152)

H H H

NAMAZ İLE ZEKÂT AYRILIR MI?

  Sahîh-i Buharî’nin rivayetine göre Resûl-i Ekrem (s.a.v.) Efendimiz irtihal
edince Araplar içerisinde küfredenler ve zekât vermeyi kabul etmeyenler ortaya
çıktığı zaman:

Hz. Ebû Bekir (r.a.): “Resûl-i Ekrem (s.a.v.) verilenlerden bana bir deve
yuları eksik verseler ben onlarla muharebe ederim.”  demişti.

Hz. Ömer (r.a.): “Nas ile niçin muharebe ediyorsun?”

Resûl-i Ekrem (s.a.v.): “Ben Lâilahe illallah deyinceye kadar harp ile
memurum. Onu diyen malını canını kurtarır. Ancak onun Allah (c.c.) ile hesabı,
başkadır.” buyuruyor, dedi.

Hz. Ebu Bekir (r.a.) de cevaben:

“– Salat ile zekâtı birbirinden ayıranlarla vallahi harp ederim. Çünkü zekât
malın hakkıdır. Bunlar Resûl-i Ekrem (s.a.v.)’e verdikleri dişi bir keçiyi
bile vermekten imtina etseler (kaçınsalar) bile onun için onlarla harb
ederim.” cevabını vermiştir.

Hz. Ömer (r.a.) diyor ki:

“– Meğer Cenab-ı Hak Hz. Ebû Bekir (r.a.)’ın göğsünü açmış, ona doğruyu
göstermiş. Çünkü  ben de doğrunun bu olduğunu sonradan anladım.”

           (Hz. Ebû Bekir-i Sıddîk (r.a.), Sh: 100)

H H H

Peygamber Efendimiz (s.a.v.) sevdiği bir şey meydana gelince;
“Elhamdülillahillezi bini’metihi tetimmüssalihâtü” der. Sevmediği bir işle
karşılaşınca da “Elhamdülillahi ala külli hal” derlerdi.           (Dualar ve
Zikirler, s. 162)

ALİMÎN İHLÂSI (ALÎM VE İHLAS)

Fudayl bin Iyad (r.a.) diyor ki: “Bir âlimin dünyanın oyuncağı olduğunu
gördüğüm zaman, kendisine acır ve ağlarım. Eğer Ehl-i Kur’ân ve Ehl-i Hadis,
zühd ve kanaatte  sabır ve metanet sahibi olsalar, kimse alın terlerini
silemez, onları minnet altında tutamaz idi. Bir âlim veyâ sufî hakkında,
“Nafakası falanca tacire ait olmak üzere hacca gitti” denilmesi ne kadar
acıdır.”

Yahya Bin Muaz (r.a.) de: “Bir âlim, dünyalık peşinde koştuğu zaman kıymet ve
şerefini kaybetmiştir.” derdi.

Hasan Basri (r.a.) de şöyle buyuruyor: “Alimlerin azabı, kalblerinin ölmesi
iledir. Kalblerinin ölümüne sebep ise, uhrevî amellerle dünyevî menfaatler
elde etmeye çalışmaktır. Böylece onlar, dünya adamlarının yakınlığını kazanmış
olurlar.”

İmam Evzâî (r.a.) diyor ki: “Allah’ın, bir alimin devlet adamlarının kapısına
gitmesinden daha fazla buğzettiği birşey yoktur.” Mekhul (r.a.) derdi ki: “Bir
kimse Kur’ân okuduktan ve dini ilimlerde ilerledikten sonra, zarûrî bir durum
olmadıkça devlet adamının kapısına giderse, attığı adımlar sayısınca cehenneme
dalmış olur.” Malik bin Dinar (r.h.) de şöyle diyor:“Münzel kitabların
bazısında şu meâlde bir metin okumuştum: “İlmi ile dünyalık teminine çalışan
âlime vereceğim musibetlerin en hafifi, bana yaptığı münâcâtın lezzetini
duymaktan onu mahrum bırakmaktır.”

Hasan Basrî (r.a.) bildiriyor: “Peygamber Efendimiz (s.a.v.) buyurmuşlar ki:
“Biriniz namaz kılarken, gönlüne “Sen müraîsin” diye şeytandan bir vesvese
gelecek olursa, namazını uzatsın.”

Fudayl Bin İyaz (r.a.) diyor ki: “İnsanlar görsün diye bir amelde bulunmak
riyâdır. Gerekli olan ameli insanlar için terketmek de şirktir. İhlas ise,
bunların ikisinden de Allah’ın seni kurtarmasıdır.”

İkrime (r.a.) buyuruyor ki: “Nefsinin kötülüğünü bildiği halde, insanların
kendisini alimlik ve salihlik ile vasıflandırmasını arzulayan kimseden daha
akılsız birini bilmiyorum. Mü’minlerin gönülleri, gizli ayıplarına müttali
olması gerekir. Öylesi zavallıların durumu, tarlasına diken ekip de mahsul
zamanı yaş meyva almak isteyen bir kimseye benzer.” (İ.Şa’rânî, Sh:37-38,
İslam Büyüklerinin Örnek Ahlâkı)

CÖMERTLİ⁄İN FAZİLETİ

Bilmiş ol ki, müslümana yakışan, elde servet olmadığı halde, kanaat edip hâris
olmamak olduğu gibi, servete sahip olduğu takdirde de cimrilik ve bahillikten
kurtulmaktır. Nitekim Resul-i Ekrem (s.a.v.) şöyle buyurmuştur:

“Cömertlik cennet ağaçlarından bir ağaçtır. Dalları dünyaya sarkıtılmıştır.
Her kim onun bir dalına yapışırsa o dal onu çeker Cennet’e götürür.”

Allahû Teâlâ buyuruyor ki “Zatım için razı olduğum din bu (İslam) dindir. Buna
yaraşan ancak cömertlik ve güzel ahlaktır. Gücünüz yettiği kadar bu iki vasıf
ile bu dine ikram ediniz. Peygamber (s.a.v.) Efendimiz:

“Cömerdin kusuruna bakmayın. Zira o, her sürçtüğü zaman Allahû Teâlâ onun
elinden tutar.”

“Cömerd, Allah’a yakın, insanlara yakın, Cennet’e yakın ve cehennemden
uzaktır. Cimri; Allah’tan uzak, insanlardan uzak, Cennet’ten uzak ve
Cehennem’e yakındır. Allah katında cömerd bir cahil, cimri bir alimden daha
sevimlidir. En ağır hastalık cimrilik hastalığıdır.

“Ehli olsun olmasın, sen iyiliğini yap. Şayet ehlini buldunsa ne güzel,
isabet ettirdin. Şayet bulamadınsa, sen iyiliğin ehli olursun” buyurmuştur.
(İhyâu Ulumid’dîn, Yedinci Kitap, Altıncı Beyan)

HASEDİ KALBDEN ATMANIN ÇARESİ

Hased, kalbin en büyük hastalıklarındandır. Kalb hastalıkları ise yalnız ilim
ve amel ile tedavi edilebilir. Hased hastalığının tedavisinde fayda sağlayacak
ilim hem dünya ve hem de din bakımından hasedin ilk zararının kendine
olacağını bilmektir.

Ne dünyalık ne de dini cihetten hased edilene bir zararı yoktur. Belki her iki
cihette de kârı vardır. Bunu basiret gözü ile düşünüp de kendinin düşmanı,
düşmanının dostu olmadığın zaman mutlak sûrette hasetten vaz geçersin.

Hased sebebiyle Allah’ın taksimatına rıza göstermiyor ve kazasına kızıyorsun.
Gizli hükümleri ile mülkü arasında sağladığı adalet muvazenesine kızıyor ve
bunu çirkin görüyorsun.

Bu tevhidin özüne aykırı ve imanın gözüne saplanmış bir oktur. Hasedin hased
edilene ne din ne de dünyasında bir zararı olmadığı meydandadır. Çünkü senin
hasedin Allahû Teâlâ’nın ona takdir ettiği  ni’mete mani olmaz. Hangi vakte
kadar ne nimet ayırmışsa mutlak surette, o nimete nail olacaktır.       (İhyau
Ulumid’din, C: 3, Sh: 440-441)

İSLAMIN CİHAN-ŞÛMUL FEYZİ

İslamiyet, müslümanları, herhangi bir millet veya memlekete karşı dinen olduğu
kadar, ilmen de, müstağni kılmıştır. İslamın bu feyzini, Müslümanların bu
husustaki gayr-i müslimlerden inkar etmeyenler vardır.

Ezcümle, Fransız müsteşrıklerinden Gaston Kar 1913 senesinde Figaro
gazetesinde neşrettiği makalesinde şöyle der:

“Yüz milyonlarca insanın dini olan Müslümanlık, bütün saliklerine göre
dünyanın kıvamı olan bir din’dir. Bu makul dinin menbaı ve düstüru olan
Kur’ân, cihan medeniyetinin dayandığı temelleri taşımaktadır. O kadar ki bu
medeniyetin, İslamiyet tarafından  neşrolunan esasların kaynaşmasından meydana
geldiğini söyleyebiliriz.

Filhakika bu yüksek din, Avrupa’ya, dünyanın imar edici inkışafı için lazım
olan en esaslı kaynakları sağlamıştır.

İslamiyetin bu üstünlüğünü teslim ederek ona borçlu olduğumuz şükranı
tanımıyorsak da hakikatın bu merkezde olduğunda şüphe yoktur.     (M.Asım
Köksal, İslam Tarihi, C: 7, Sh: 35)

MEŞHUR ALTI HADİS KİTABI

Umum telakkiye göre hadis tasnifatı Buhâri’de derece-i  kemale vasıl olmuştur.

Muhammed b. İsmail Buhari (194-256) kendisine baliğ olan hadislerin içinden
birinci dereceden itimada şayan olanların bir kısmını diğerlerinden ayırıp el-
Camiüs Sahih’ini vücuda getirmiştir.

Buhari’yi takiben Müslim b. Haccac Kuşeyri (204-261) de üstadı Buhari’ye
uyarak meşhur Sahih’ini tasnif etmiştir ki Sahiheyn denilince İmam Buhari’nin
Sahih’i ile Müslim’in Sahih’i anlaşılır.

Bunlardan başka Ebû Dav’ûd Sicistani (204-275); Ebu İsa Muhammed b. İsa
Tirmizî (209-279); Ebu Abdurrahman Ahmed b. Şuayb Nesei (216-304); Ebu
Abdulillah b. Mace (209-273) meşhur Sünen ve Sıhahlarını vücudan
getirmişlerdir ki başta Buhari ve Müslim’in Sahih’leri olmak üzere Kütüb-ü
Sitte, Sıhhah-ı Sitte diye öteden beri anıla gelen hadis kitapları bunlardır.
(İslam Tarihi, C: 7, Sh: 41-42)

CEHENNEM VE CEHENNEMLİKLER

Muhammed bin Câfer, İbrahim bin Yûsuf, Ebû Muâviye, A’meş yolu ile Mücahidin
şöyle dediği bize ulaşmıştır.

– Cehennemde birçok kuyular vardır. O kuyularda birtakım yılanlar bulunur. O
yılanlar melez deve boynu gibidir. Orada, öyle akrepler vardır ki, katırlara
benzerler. Cehennem ehli, o ateşten yılanlara kaçarlar. Onlar da ağızları ile
yakalar, tepeden tırnağa derilerini yüzerler. Onlar için kurtuluş yine ateşe
kaçmak olur.

Abdullah b. Cübey, Resûlullah (s.a.v.)’ın şöyle buyurduğunu anlatıyor.

– “Cehennem’de öyle yılanlar vardır ki, deve boynu gibidirler. Onlardan biri
ısırırsa, acısı kırk yıl sürer. Ayrıca cehennemde öyle akrepler vardır ki,
katır gibidirler: Bir soksa kırk yıl acısı devam eder.”

Âmeş, Zeyid b. Vehb’den naklen İbn Mes’ud şu sözünü anlatır:

– Sizin bu dünyada kullandığınız ateş, cehennem ateşinin yetmişte biri
kadardır. Eğer cehennem ateşi iki defa denize daldırılıp çıkartılsa, siz yine
ondan faydalanamazsınız. (İki defa denize daldırılmış olmasına rağmen hâlâ o
kadar yakıcı olur ki, ondan yararlanılmaz.)

Mücahid der ki: –Sizin bu ateşiniz, cehennem ateşinden Allah’a sığınır.

Resûlullah (s.a.v.) şöyle buyurdu:

– “Cehennem ehlinin en hafif azaba uğrayanına ateşten bir takunya giydirirler.
Onun sıcaklığı beynini kaynatır. Kafası bir ateş tenceresi gibi olur.
Kulakları fışkırır. Dişleri ateş çıkarır. Göz kapakları ateş saçar. İçinde ne
varsa ayakları altına dökülür.

– Bu halde olan, en çetin azâbına uğradığını sanır; halbuki o, en hafif azaba
uğramıştır.”          (Tenbîhü’l-Gâfilîn, Sh: 61, 62)

HAZRET-İ TALHA BİN UBEYDULLAH

-radıyallahu anh-

Talha’nın zevcesi anlatıyor:

“Talha bir gün yüzbin dirhem tasadduk etti. Benim yanıma geldiği vakit onu
gamlı ve üzgün buldum. Dedim ki:

“Üzüntünün sebebi nedir?” Dedi ki:

“– Yanımdaki mal çoğaldı ve beni bunalttı.” Dedim ki:

“– Onu da tasadduk etmene ne mani var? Kalk taksim et ve tasadduk et.” Talha
bütün malını bir dirhem kalıncaya kadar tasadduk etti.

Talha bin Yahya diyor ki:

Bir gün Talha’nın haznedarına:

“– Talha’nın ne kadar malı var?” dedim. Dedi ki:

“– Dörtyüz bin dirhem. Talha bunun korkusuyla gece uyuyamadı ve sabaha kadar
taksim edip infak etti.

Hazret-i Ali -radıyallahu anh- onun hakkında bir adamın şu beyti okumakta
olduğunu işitti.

“Bir fetadır kim kaçan etse sadîkına atâ,

Bir dahi fakr ona gelmez daimî bulur gınâ.”

Ali -radıyallahu anh- onun hakkında der ki:

“İşte bu Ebu Muhammed Talha -radıyallahu anh-’dir ki ekseriyetle kendinden bir
şey istenmeden verir.” -radiyallahu anh-      (R. Mahmûd Sâmî (k.s.), Ashâb-ı
Kiram-I, Sh: 190-191)

H H H

HENDEK SAVAŞI

Aişe (r.a.) rivayet ile Hendek vakası hakkında nazil olan bu Ayetler’in meâli:
“Ey peygamber’in iman eden Ashâb’ı! Allah’ın üzerinizdeki nimetlerinizi
hatırlayınız. Hani bir zaman Ahzab orduları karşınıza gelmişti de
düşmanlarınız üzerine bir yel ve sizin görmediğiniz (melâike ordularını)
salıvermiştik. O zamân Allah ne yaptığınızı nasıl güçlükle hendek kazdığınızı
görüyordu. O zamân düşmanlarınız ise hem üstünüzden (Medine vâdisi’nin
doğusundan) hem altınızdan  (Medine’nin batısından) saldırmağa gelmişlerdi.

Ey mü’minler! Şaşkınlıkla gözler döndüğü, yürekler oynayıp gırtlaklara
dayandığı ve Allah hakkında türlü zânlarda bulunduğunuz zamânı hatırlayınız.
İşte o vakit mü’minler sıkı bir denemeye çekilmişlerdir. Ve şiddetli bir
sarsıntı ile ırgalanmışlardı.” (Ahzâb S. 9/11)

          (Hazret-i Osman (r.a.) ve Ali (r.a.), R.Mahmud Sâmî (k.s.), s. 127)

HAZRET-İ ALİ (R.A.)’NİN O⁄LU HASAN (R.A.)’A VASİYETİ

Peygamber (s.a.v.)’in Allah hakkında bildirdiği gibi hiçbir kimse bildirmedi.
Ve bildiremez. O’nu bir önder ve kurtuluş ordusunun kumandanı gibi kabul et.

Dünyayı ve onun türlü hallerini, içinde bulunan bütün şeylerin başka bir yere
göç edeceğini âhireti ve ehli için orada yapılacak şeyleri, âkibetlerini
bildirdim. Bunlar hakkında senin ibret alman için bazı misaller vardır. Bu
misaller ile senin kurtuluşunu ümit ettim.”   (Hz. Osman (r.a.) ve Ali (r.a.),
R.M.Sâmi, (k.s.), Sh: 136)

H H H

ŞEFAAT HAKTIR

Bil ki Peygamberimiz (s.a.v.)’in şefaatı ümmetinden büyük günah sahiplerine
hastır. Çünkü kendisi:

“Kıyamet günü şefaatım ümmetimden büyük günah sahiplerinedir” buyurmuştur.

Âişe (r.anha) rivâyet ediyor:

Nöbet sırası bende olduğu bir gece Nebi (s.a.v.)’in yanına (odasına) girdim.
Yatağına geldiğimde kendisini bulamadım, aramaya başladım. Bulduğumda ayakta
namaz kılıyordu. Rüku’a varınca: “Ey Rabbim! Ümmetim, ümmetim” dediğini
duydum. Secdeye gidince orada da: “Rabbim, ümmetim, ümmetim” diye yalvardığını
işittim. Namazını bitirdiği zaman yine: “Rabbim, ümmetim ümmetim” dedi ve
şöyle buyurdu:

“Âişe, bu davranışıma hayret mi ediyorsun? Yaşadığım sürece, dünyâda ey
Rabbim, ümmetim ümmetim diyeceğim. Sûr’a üfürülünceye değin kabirde:Ümmetim
ümmetim diye iltica edeceğim. Sûr’a üfürüldüğü vakit yine ben: Ümmetim ümmetim
diyeceğim. Bütün peygamberlerin “Nefsi-kendimi kurtarmaya bakıyorum” dedikleri
bir anda ben: Ümmetim ümmetim! derim.” Bunun üzerine Allah (c.c.):

“Yâ Muhammed! Ümmetime git, benim birliğime şehadet getirip senin risâletini
tasdîk edenlere şefaatte bulunma salâhiyetini verdim.” buyurur.

          (Sevâdü’l A’zam, Sh: 27)

Z Z Z Z Z

KALPLERDEN EMANET VE İMANIN KALKMASI

Buharî ile Müslim ve onlardan başka hadîsçilerin rivayet ettikleri hadîs-i
şerîfte Huzeyfe (r.a.) şöyle demiştir: Resûl-i Ekrem (s.a.v.) Efendimiz bize
iki hâdise haber verdi. Bunlardan birini gördüm. Diğerini de görmeyi
gözlüyorum. Rasûl-i Ekrem (s.a.v.) (emanetin inişi) bize şöyle haber verdi:

“Emanet (yani iman, adalet, emniyet duyguları ilk önce) iyi kimselerin
kalplerinin derinliğine inmiş, sonra Kur’an nazil olmuştur. Sonra da o kullar
Kur’ân-ı Kerîm’den bilgi almışlar, sünnetten de bilgi almışlardır.”

Başka rivayetteki hadiste (Emanetin kalkması hususunda):“Muhakkak ki emanet
kişinin kalplerinden uyku halinde iken kaldırılır. Şöyle ki: Kişi uykusunu
uyur, o uyurken emanet kalbinden alınır da emanetinizi, rengi uçuk bir nokta
halinde yanık yeri gibi kalır. Sonra o kişi bir uyku daha uyur, bu sefer
kalbinden emanet(in geri kalan kısmı da) alınır. Bunun eseri de balta sallayan
bir işçinin avucundaki kabarcık gibi kalır. (Bir zaman sonra o da söner
gider). Şu halde (o mübarek) emanet senin ayağına  düşürdüğün bir kıvılcımın
düştüğü yeri şişirip senin onu bir kabarcık halinde görmen gibidir. Halbuki bu
kabarcıkta bir şey yoktur. (Sonra Huzeyfe (r.a.) küçük taşlardan aldı ve onu
ayağının üzerinde yuvarladı). Şu vaziyette hak birbirleriyle alışveriş etmek
ve medeni münasebette bulunmak için (müşkül) bir sabaha ermiş olurlar. Nerede
ise hiçbir kimse kendisinde emaneti eda etmek imkanını bulamaz. Nihayet filan
oğulları içinde emin bir kimse vardır denilir. Ve yine nihayet birisinin
lehine olarak:“O zat ne kahramandır, ne zarafetli zattır, o ne akıllı ve
tedbirlidir, diye şahadet olunur. Halbuki hakkında propaganda yapılan o zatın
kalbinde hardal tanesi kadar iman eseri yoktur.

Yüce Allah’tan bize ve Müslümanlara lutfiyle muamele buyurmasını isteriz.
(İ.Şarânî, Ölüm, Kıyâmet, Âhiret, Sh: 471)

EKİM

HACET NAMAZI KILMAK

Sallâhü aleyhi ve sellem Efendimiz’in bizlere olan emir ve vasiyetlerinden
biri de, fakirliği ve O’na muhtaç olduğumuzu belirtmek için Hak Teâlâ’ya hacet
namazı kılmamız hakkındadır.

Haber verildiğine göre Allah’ın rızası üzerine olsun, Hazret-i Âişe şöyle
dermiş: “Bir ihtiyacın giderilmesinin yolu (anahtarı), o ihtiyacı giderecek
kimseye önceden hediyeler sunmaktır.” Bu görüş halkın kendi aralarındaki
davranışlarını ifade etmektedir. Hak Teâlâ ise “Allah âlemlerden daha
zengindir” buyurmaktadır.

Taberani’nin rivayet ettiği şu hadis işaret etmektedir. Sallâllahü aleyhi ve
sellem Efendimiz anlatır: “Âbidlerden biri deniz ortasında bir dağın tepesinde
Allah’ına beş yüz sene ibadette bulunur. Kıyamet günü Hak Teâlâ o âbide “Benim
rahmetimle cennete gir” der. Âbid ise şöyle cevap verir:“Ey Rabbim! Ben
cennetine senin rahmetinle değil, amelimle gireceğim” der. Allah Teâlâ bu
hitabını üç defa tekrarlar. O kişi de aynı şekilde “Ya Rab! Hayır, ben
amelimle gireceğim der.” Görüyoruz ki, şeyhi olan kişi seadete ermiş, şeyhi
olmayan veya şeyhi olup da zamanımızın müridleri gibi şeyhinin öğütlerine
kulak asmayanlar, onun öğütlerini kaale almayanlar hüsrana uğramışlardır.”

(İmam Şa’rânî, El-Uhudul Kübra, Sh: 147-150)

` ` ` ` `

CAN ÇEKİŞME, CAN ÇEKİŞMENİN ŞİDDETİ

Şu zavallı kulun önünde karşılaşacağı zorluklar, güçlükler ve azabdan hiçbiri
olmayıp yalnız ölüm acısı olsa bile gecesini gündüzüne katıp düşünmeğe ve onun
için hazırlanmağa yeterdi. Nitekim Hakimin biri: “Şu anda başkasını yakalayan
sıkıntıların ne zaman sana geleceğini bilemezsin demiştir. Lokman
oğluna:“Oğlum bu bir hükümdür ki sana gelecek, fakat sen onun ne zaman
geleceğini bilemiyorsun, O seni yakalamadan sen ona hazırlan” demiştir.

Şâyan-ı hayrettir ki bir insan en mükemmel bir zevk u sefâda iken, bir zâbitin
yakında oraya gelerek kendisine beş cop vuracağını bildiği için, o zevk u safâ
ona zehir olup ondan zevk alamaz hale gelirken her an ölüm meleğinin kendisine
ölüm pençesini saplayacağını bildiği halde buna üzülmez ve bundan gaflet eder.
Şüphesiz bunun sebebi gaflet ve aldanmadır.

Ölüm acısının şiddetini onu tadandan başkası bilemez. Ölüm acısı tatmayan onu
diğer acılara kıyas ederek ve başkasının ölüm anında çektiklerini görerek
anlamaya çalışır. Ölümün acısına şehadet eden kıyasa gelince, şüphesiz ruhsuz
olan bir aza acı duymaz. Acı ve sancıyı duyan ruhtur. Bir âzaya yara veya
yangın gibi bir arıza isabet ettiği vakit hemen ruha haber verir ve  ona
sirayet eder. Ruha sirayeti nisbetinde ruh bundan üzüntü duyar ve acınır.
Fakat  acılar böyle cisme değil de doğrudan doğruya ruha sirayet eder ve
bizzat ruhu ilgilendirirse bunun şiddeti nasıl olur?  İşte can çıkması
doğrudan doğruya ruhu ilgilendiren bir acıdır. Bedenin her köşesine yayılmış
olan ruha hulul eder, var sancısını kıyas et. Ayağına bir diken batacak olsa
acısı yalnız oradaki ruha sirayet eder o nisbette acır. Fakat yangın öyle
değildir. Yangın bedenin her tarafına sirayet eder o nisbette acır ve oralara
dağılmış olan bütün ruh bu acıyı duyar. Bunun için diğer yaralarda sancıyan
yalnız yarayı alan yer, yangında ise bütün bedendir. Can çıkmanın acısı ise
bütün ruha sirayet eder. Çünkü bütün damar, adale, mafsal ve her kılın ucundan
çıkarılan o ruhtur. Artık bunun acısının miktarından sorulmaz. Bunun için ölüm
acısı kılıç yarasından, testere ile biçilmekten, makasla doğranmaktan da
ağırdır demişlerdir. Ölünün feryad-u figan edemeyişi acı ve sancının her
tarafını kaplamış olup  kendisinde imdad diyecek derman bırakmamasındandır.
Akıl da karışır, dil de tutulur. Âzalar dermandan düşer. Her parça için acı
üzerine acı ve elem üzerine elem vardır. Tâ can boğaza gelinceye kadar işte o
zaman çoluk çoğundan ve dünyalıkların hepsinden gözünü çeker, bakmaz olur.
Üstelik tevbe kapısı da kendisine kapanır. Allahû Teâlâ “Kötülükleri işleyip
dururken ölüm kendisine geldiği zaman  “şimdi tevbe ettim” diyenin tevbesi
makbûl değildir” buyurmuşlardır. (Nisâ: 18)                       (İhyau
Ulumiddîn, C: 4, Sh: 825-826)

DEMİR HAFIZLAR

Ubey b. Ka’b, Kur’ân-ı Kerîm’i, sekiz gecede, Temîm-i Dâri  yedi gecede hatm
ederdi.

Temîm-i Dârî’nin bir tek gecede üç rekatta ve hattâ bir rekâtta hatmettiği de
olur idi.

Muhammed b. Sîrîn, Hz. Osman’ın Kur’ân-ı Kerîm’i gece namazının bir rekâtında
hatm etmeyi adet edindiğini ve şehid edildiği geceyi de böyle, bir rekatta
hatm etmek suretiyle ihya eylemiş olduğunu bildirir.

Abdullah b. Selâm, Kur’ân-ı Kerîm’i okuyup bitirdiğini haber verdiği zaman,
Peygamberimiz, ona: “Bunu, her gece, böylece oku!” buyurmuştur.

Abdullah b. Amr b. Âs da, Kur’ân-ı Kerîm’i, her gün ve gece hatm ederdi.

Peygamberimiz, ona, altı-yedi günde bir hatm etmesini tavsiye etmişti.
(İslam Tarihi, C. 8-9, Sh: 210, 211)

KUR’AN Ö⁄RETMEK ŞARTIYLA NİKÂH KIYILMASI

Peygamberimiz, bir gün, bir cariye gelip: “Ben, kendimi sana bağışladım!”
dedi, uzun müddet ayakta dikildi.

Müslümanlardan fakir bir zat: “Ya Resûlallah! Sana lazım değilse, onu bana
nikâhla!” dedi.

Peygamberimiz: “Yanında mihr olarak ona verebileceğin bir şey var mı?” diye
sordu.

“Yanımda şu entarimden başka birşey yok!” dedi.

Peygamberimiz “Entarini ona verirsen, entarisiz nasıl oturacaksın? Sen, başka
bir şey araştır.” buyurdu.

Adamcağız: “Verecek başka bir şey bulamadım!” dedi.

Peygamberimiz: “Demirden bir yüzük olsun araştır!” buyurdu.

Adamcağız, bunu da, araştırıp bulamayınca, Peygamberimiz, ona, “Ezberinde
Kur’ân’dan bir şeyler var mı?” diye sordu.

“Var!” dedi ve “şu, şu sûreler!” diyerek ezberindeki isimlerini saydı.

Bunun üzerine Peygamberimiz:

“Ben de, ezberinde bulunan bu sûreleri ona öğretme karşılığında seni onunla
evlendirdim.” buyurdu.       (İslam Tarihi, C. 8-9, Sh: 244-245)

HZ. MUHAMMED (S.A.V.) ÜMMETİ

Anlatılır ki:

– Allahû Teâlâ bu ümmete beş özellik verdi:

Şunlardır: 1. Bu ümmeti zaif olarak yarattı, tâ ki, kibre kapılmasınlar.

2. Onları küçük yarattı, tâ ki yemek, içmek ve giymek dertleri az olsun.

3. Ömürlerini kısa kıldı, tâ ki günâhları da az olsun.

4. Onları fakir eyledi, tâ ki, ahirette hesapları az olsun.

5. Onları son ümmet eyledi, tâ ki, kabirde az kalsınlar.

Âdem (a.s.) şöyle demiştir:

– Allahû Teâlâ, Muhammed ümmetine dört keramet ihsan eyledi. Onları bana bile
yapmadı:

1. Benim tevbemi, ancak Mekke’de kabul eyledi; ama Ümmeti Muhammed (s.a.v.)’in
tevbesini her yerde, Allahû Teâlâ kabul buyurur.

2. Ben giyiniktim; günâh işleyince uryan oldum. Ümmet-i Muhammed (s.a.v.),
çıplak halde isyan ederler. Allah onları giydirir.

3. Ben, hata edince, kadınımla aramı açtı, ama Allahû Teâlâ Ümmet-i Muhammed
(s.a.v.)’e öyle yapmıyor. İsyan ederler kadınları ile araları açılmaz.

4. Ben cennette hatâ ettim, oradan beni çıkardı. Ama, Ümmet-i Muhammed
(s.a.v.) cennetin dışında hatâ işlerler, cennete girerler.       (Tenbihül
Gâfilîn, Sh: 595-596)

j j j j j

PEYGAMBER (S.A.V.)’İN AHLÂKI

Bir Arabî gelip kendisine bir şeyler vermesini Peygamberimiz (s.a.v.)’den
istemişti. Peygamberimiz de ona bir şeyler verdi ve:

– Sana ihsanda bulunmuş oldum mu? diye sordu. Arabî:

– Hayır! Bu kadar şeyle sen, ne bir ihsan, ne de bir iyilik yapmış oldun,
dedi. Bunun üzerine müslümanlar kızdılar ve üzerine doğru yürüdüler.
Peygamberimiz (s.a.v.) sakin olmalarını buyurdu. Sonra kalkıp evine girdi.
Arabiyi eve çağırdı. Verdiğini artırdı ve:

– Şimdi sana ihsanda bulunmuş oldum mu? diye sordu. Arabî:

– Evet! Allah, senin ev halkını ve kabîleni hayırla mükâfatlandırsın, dedi.
Peygamberimiz (s.a.v.):

– Sen, bize gelmiş, birşeyler istemiştin. Sana istediğini vermiştik. Sen,
önceki sözü söyleyince, Eshabımın  kalbinde biraz kızgınlık hasıl oldu. Arzu
edersen şimdi, önümde söylemiş olduğun sözü onların önünde de söyle ki, sana
karşı kalplerinde olan kini gidersin, buyurdu. Arabî de ashabın önünde
söylenenleri tekrar etti. Bunun üzerine peygamberimiz:

– Benim misâlim ile bu Arabînin misali, devesi kaçan bir kimsenin  misâline
benzer ki, halk, onu yakalamak için ardına düşmüş, bu da ancak devenin
kaçmasını, ürkmesini artırmıştır. Deve sahibi ise onlara:

– Siz, devemle benim aramdan çekiliniz! Çünkü ben ona sizden daha alışığım ve
onu yakalamanın yolunu daha iyi bilirim, diye seslenip yerden eline aldığı
kuru otu, ön tarafından yönelerek ona uzatmış ve yanında gelince de, ıhdırıp
üzerine yükünü sarmış ve binmiştir. Eğer, şu adam önceki sözünü söylediği
zaman sizi bıraksaydım, onu öldürecektiniz, cehenneme girecekti, buyurdu.

          (A.Köksal, İslâm Tarihi, XI, Sh: 456-457)

HZ. ÖMER (R.A.)’İN ALLAH (C.C.) KORKUSU

Dahhâk (r.a.)’ın rivâyetine göre Ömer (r.a.) şöyle demiştir:“Ah! Keşke ailemin
koçu olsaydım da beni beslese, bir dostları geldiğinde de kesse, bir kısmımı
kebap yapsa, bir kısmımı da kurutup öyle yeseydi, sonra da dışkı olarak
çıkarsaydılar. Keşke insan olmasaydım!”

Âmir b. Rebia (r.a.) anlatıyor: Bir keresinde Ömer (r.a.)’i gördüm; yerden bir
saman çöpü aldı ve: – “Ah! Şu çöpün yerinde ben olsaydım, ah keşke
yaratılmasaydım, ah keşke hiç bir şey olmasaydım! Ne olurdu, anam beni
doğurmasaydı, keşke unutulup gitseydim!”

Ebû Nuaym (r.a.) “el-Hılye” adlı eserinde tahriç ettiğine göre Ömer (r.a.)
şöyle demiştir: “Eğer gökten: “Ey insanlar, biriniz hâriç hepiniz Cennet’e
gireceksiniz” diye seslenilse, hâriç tutulan o şahsın ben olmamdan korkarım.
Şayet birisi de: “Ey insanlar biriniz hariç hepiniz Cehennem’e gireceksiniz”
diye seslense istisnâ edilen o şahıs ben olabilirim diye ümit ederim.”
(Hayatü’s Sahabe, C. 2, Sh: 165-166)

` ` `

Yasin sûresini okuyunuz. Çünkü onda on türlü bereket vardır:

1- Aç kimse okursa doyar.

2- Çıplak bir kimse okursa giyinir.

3- Bekâr okursa evlenir.

4- Korku içindeki okursa emniyete kavuşur.

5- Mahzun okursa ferahlar.

6- Yolcu okursa yolculuğunda Allah’ın yardımına mazhar olur.

7- Bir şeyi kaybolan kimse okursa kaybettiğini bulur.

8- Ölüye okunursa azabı hafifler.

9- Susuz kalan okursa susuzluğu gider.

10- Hasta okursa şifa bulur.

          (Dualar ve Zikirler, S. 195)

HAZRET-İ HASAN VE HÜSEYİN

-radıyallahu anhüma-

Hasan ve Hüseyin, Ali bin Ebi Talib el-Kureyşi el-Hâşimi -radıyallahu anh-’ın
oğullarıdır. Valideleri Hazreti Fâtımet’üz-Zehra -radıyallahu anhâ- ve
nefeanallahu teâlâ bi-şefâatihi- Reyhanet-ün Nebîdir.

Hasan -radıyallahu anh- Hicret-i seniyye’nin üçüncü senesi Ramazan ayında
doğup 49 senesinde Medine-i Münevvere’de 46 yaşlarında mesmumen merhum
olmuşlardır.

Hüseyin -radıyallahu anh- de Hicret-i seniyye’nin dördüncü senesi şa’ban
ayında doğup 61 senesi Muharremin onuncu (Âşûrâ) gününde Irak’da Fırat nehrine
karib “Kerbelâ” mevkiinde 56 yaşlarında karib oldukları halde maktulen merhum
olmuşlardır.

Resûlullah -sallallahu aleyhi vesellem- Efendimiz şöyle buyurmuşlardır.

Bir melek semâdan birinci  def’a olarak bana gelip selâm verdi: Hasan ile
Hüseyin şebâb-ı ehl-i cennet’in seyidleri ve Fatımet’üz Zehra da nisâ-i ehl-i
cennetin seyyidesi olduğunu tebşir eyledi.

“Tahkıykan benim mahdûmum yani Hasan -radıyallahu anh- büyük bir zâttır.
Me’mul ederim ki Cenâb-ı Hak iki azim ordu içinde tekevvün edecek olan
münazaayı bununla ıslah buyursun.

“Hazret-i Hasan ile Hüseyin’i seven tahkıykan beni sevmiş ve onlara buğz eden
muhakkak bana buğz etmiş olur” buyrulmuştur.

          (R. Mahmûd Sâmî (k.s.) Ashâb-ı Kiram-2, Sh: 42-44)

PEYGAMBER (S.A.V.)’İN ŞEFAAT DUASI

Cabir b. Abdullah (r.a.) Resûlullah (s.a.v.)’den naklen şöyle demiştir:

“Her bir peygamberin ümmeti hakkında dua ettiği bir duası vardır. Ben duamı
kıyamet gününde ümmetime şefaat için sakladım.”

Bu hadis-i şerifte her peygamberin yüzde yüz kabul edilen bir duası vardır. Ve
her Peygamber kabul edilen duanın hangisi olduğunu bilir. Geri kalan
dualarının kabul edilip edilmeyeceğini bilmezler.Bunların bazısı kabul edilir
bazısı da kabul edilmez.

Bu hadis Peygamber (s.a.v.)’in ümmetine son derece şefkat ve merhametli
olduğuna, ümmetinin mühim işlerine bakmaya çok dikkat ettiğine delildir.
Bundan dolayıdır ki, ümmeti hakkındaki müsteceb duasını, ümmetinin en ziyade
başının sıkıştığı zaman, kıyamet gününe saklamıştır.

Hadis-i Şerif imanını kurtaran mü’minlerin cehennemde ebedi kalmayacaklarına
da delalet eder. Bir çok yerlerde görüldüğü vechile ehl-i hakkın mezhebi
budur.

Mü’minler için bu hadis-i şerif büyük bir müjdedir. Hak Teâlâ hazretleri
Resul-i Ekremine (s.a.v.) va’d de bulunarak “ümmetin hakkında seni razı
edeceğiz, seni üzmeyeceğiz” buyurmuştur. Bu ümmet hakkında en ümid bahş eden
hadislerdendir. Ve tamamiyle Teâlâ hazretlerinin “Sana rabbin, sen razı
oluncaya kadar verecek” (Duhan/5) Ayet-i kerimesine uymaktadır. Ancak bundan
Ümmeti Muhammediyenin hiç cehenneme girmeyeceği anlaşılmamaladır. Bilakis  bir
çok mü’minlerin cehenneme gireceği ve şefaatler sayesinde oradan çıkarılacağı
ifade edilmektedir.          (A.Davudoğlu, S.Müslim, T.Ş. C. 2, Sh: 228)

f f f f f

ÇOK YEMEK

Çok yemek, mideyi tıka basa doldurmak demektir. Oburluğa düşmemek için
insanlar; yüce Allah, peygamberler, büyük zatlar ve tabipler tarafından
uyarılmıştır. Nitekim Kur’ân-ı Kerîm’de: “Ey âdem oğulları!.. Yiyiniz, içiniz
fakat israf etmeyiniz. Çünkü Allah israf edenleri sevmez” buyrulmuştur.
Peygamber Aleyhis-Selamda:

“Birçok hastalığın gerçek sebebi çok yemektir.”

“Âdemoğlu midesinden daha zararlı bir kap doldurmamıştır. İnsan-oğluna belini
doğrultacak bir kaç lokma kafidir. Mutlaka yemesi gerekirse, midesinin üçte
birini yemeğe, üçte birini içmeye, üçte birini de nefes alıp vermeye (havaya)
bırakmalıdır.”

“Her arzu ettiğin şeyi yemek gerçekten israftır” buyurmuştur.

En iyisi ve en güzeli daha istek varken yemekten çekilmektir. Mü’min kimse çok
yemez. Ancak hayatını devam ettirecek ve çalışabilecek kadar yer. Kafir
dünyaya dalmış ve ahireti unutmuş olduğundan dolayı çokça yer. Nitekim
Kur’ân-ı Kerîm’de de:

“...Varacakları yer cehennem olduğu halde kâfirler, zevklerine dalar ve
hayvanların yediği gibi yerler” buyrulmuştur.

Çok yemek, barsak kurtları, şeker hastalığı, müzmin pankreas rahatsızlığı,
bâsur, verem gibi hastalıklar meydana getirir. Ayrıca ishal, şiddetli terleme,
kalp hastalıkları, kanda tuz miktarının artması gibi pek çok hastalığa neden
olur. Hazım zorluğu, mide genişlemesi, karaciğer mide, barsak ve safra
kesesinde hastalıklar yapar.

Lokman Hekim oğluna şöyle tavsiyede bulunmuştur: “Oğlum! Miden dolu iken sakın
yemek yeme! Zira tok iken yiyeceğin şeyi köpeğe atman senin için onu yemenden
daha iyidir. Peygamber Aleyhis-Selam, göbeği  şişkin, midesi dolu bir adam
görmüş, adamcağızın göbeğini eliyle işaret ederek: “Keşke bu şişmanlık
göbeğinden başka bir yerde olsaydı senin için daha iyi olurdu” buyurarak, bu
şekilde şişmanlığı tasvip etmediğini ifade etmiştir. Hz. Ömer (r.a.) demiştir
ki “Sakın çok yemeyiniz ve çok içmeyiniz! Zira çok yemek ve içmek vücudun
kıvamını bozar, hastalık meydana getirir, namaza karşı tembellik verir.
Sizlere normal yemeyi ve içmeyi tavsiye ederim. Zira böyle yapmak vücut için
en uygun ve israftan en uzak olanıdır...”      (Tıbbî Nebevi-1, Sh: 189)

HESAPSIZ OLARAK CENNETE GİRECEK OLAN KİMSELER

İmam Müslim ile diğer hadîsçilerin rivayet ettikleri hadîs-i şerifte
Rasûlullah (s.a.v.) Efendimiz:

“Ümmetimden cennete yetmiş bin (kişi) hesapsız olarak girecektir” buyurdu:
Sahabeler:

– Onlar kimlerdir, yâ Rasûlullah (s.a.v.), diye sordular. Rasûlullah (s.a.v.):

“Onlar efsun yapmayan (yani hastaya meşru olan âyet ve duadan başka şeyler
okuyup üflemeyen); herhangi bir şeyi uğursuzluğa alamet saymayanlar, (tedavi
için) kızgın demirle vücudlarını dağlamayan ve daima Rabbına güvenip dayanan
kimsedir,” buyurdu. (Sahih-i Müslim, c. 1/197)

Tirmizî ile İbn Mâce’nin rivayet ettikleri hadiste Ebu Ümame şöyle demiştir:

– Ben Rasûl-i Ekrem (s.a.v.)’den işittim, o şöyle buyuruyordu:

“Ümmetimden hesapsız ve azapsız olarak yetmiş bin kişiyi ve her yetmiş bin
kişi ile birlikte Aziz ve Celil olan Rabbimin avuçlarından üç avuç insanda
(yani birçok insanları) onlarla birlikte cennete sokacağını Rabbim bana
vadetti.”  (İbni Mâce, C: 2/1433)

İbni Merdeveyh ile Hafız es-Selefi’nin rivayet ettikleri hadisi şerifte
Rasûlullah (s.a.v.): “Üç zümre vardır ki hesapsız olarak cennete girerler: 1-
Elbisesini yıkayınca giymek için yerine başkasını bulamayan (fakir) kimsedir.

2- Yaktığı ateşin üzerine koyacak iki tencereyi bulamayan kimsedir.

3- Kendisinden içecek bir şey isteyene, (bulamadığından) bunların hangisini
istiyorsun? diye soramayan (fakir) kimsedir.” buyurdu.     (İmam Şa’rânî
(r.a.), Ölüm, Kıyâmet, Âhiret, Sh: 245)

H H H

İDRİS ALEYHİSSELÂM

İdris (a.s.); beyaz tenli, uzun boylu, büyük karınlı, geniş göğüslü, kaba
sakallı, iri kemikli, güzel yüzlü idi. Yürürken, adımını kısa atar önüne
bakardı. Vücudu, az kıllı, başı çok saçlı idi. Vücudunda yaratılıştan beyaz
bir nokta vardı. Sesi, ince ve konuşması mülâyımdı.

İdris (a.s.); Âdem (a.s.)’dan sonra kalemle ilk kez yazı yazan, ilk kez,
yıldızlar ve hesab ilmini gözden geçiren zat idi. Geçmiş devirlerin bütün
ilimleri kendisinde toplanmıştı. Bütün ilimler kendisine öğretilmiş Şis
(a.s.)’dan sonra hiç kimseye verilmeyen gizli ilimlerin Mushaf’ı da, ona
teslim edilmişti.

Kendisi terzi idi. İlk kez, iğne ile dikiş diken, ilk kez elbise dikip giyen
de İdris (a.s.)’dı. Halbuki ondan önce insanlar, hayvanların derilerini
giyerlerdi. Babası Yerd b. Mehlâil, İdris (a.s.)’ı yerine bıraktığı ve
kavminin oturdukları mukaddes dağdan, Kabil oğullarının yanına inmemeleri için
yaptığı va’z ve nasihata kulak asmadıkları zaman, İdris (a.s.) ayağa kalkıp
onlara: “İyi biliniz ki: İçinizden, kim, babamız Yerd’i dinlemeyerek
dağımızdan inerse, biz, onun, bir daha dağımıza çıkmasına meydan
bırakmayacağız!” demiş fakat onlar dağdan inmekten başkasına yanaşmamışlar,
inecekleri yere inmişler, Kabil oğullarının kadınları ile düşüp kalkmışlardır.

İdris (a.s.)’in davetine, ancak bin kişi icabet etmiştir.

İdris (a.s.), ilk kez Allah yolunda Kabil oğulları ile savaşmış, onlardan
esirler alıp azad etmiştir.

İdris (a.s.) çok ibadet edici bir zat idi. Kendisinin bir günde yükselen
ameline, zamanındaki Âdem oğullarının bir ayda yükselen amelleri denk
gelmezdi.

(M.A.Köksal, Peygamberler Tarihi, Sh: 79)

DIRAR MESCİDİ

Kubâ münafıkları tarafından Dırar Mescidi Kubâ’da Mescid-i Mübâreke’nin
yanında küfür ve nifak maksadıyla yapılmış bir binâ idi.

Resûlullah (s.a.v.) Tebük seferine hareket edip Medine’ye bir saat mesafede
Ziyevân köyüne geldiğinde bunlar bir hey’et ile huzûr-ı saâdet-i Nebevî’ye
gelerek: “Ya Resûlallah! Hastalar için ve Kubâ mescidine gelemiyen ashâb-ı
hâcet için husûsiyle yağmurlu gecelerde namaz kılmak için bir mescid binâ
ettik. Teşrif  buyursanız da namaz kıldırsanız, hayır ve bereketle duâ
buyursanız” diye ricâ etmişlerdir.

Resûlullah (s.a.v.) Efendimiz Hazretleri de seferden avdet buyurduğunda
arzularını is’af edeceğini va’d eylemişti.

Tebük seferinden dönüşünde münafıklar yine geldiler. Tekrar da’vet edip va’d-i
Nebeviyi hatırlattılar. Resûlullah (s.a.v.) Efendimiz gitmeğe hazırlanır iken
Tevbe Sûresi: 107. âyeti kerîme nâzil oldu.

Bu âyet-i celîlenin şeref-i nuzûlü üzerine Resûlullah (s.a.v.) Efendimiz,
Mâlik İbn-i Duhşum ile Ma’n İbn-i Adiyy’i çağırdı ve:“Haydi hiç durmadan
gidiniz. Şu zalim cemaatin mescidlerini yıkınız, yakınız” diye emir buyurdu.

Bu iki İslâm bahadırı müsâreatla mescidin bulunduğu Benî Salim İbn-i Avf
yurduna vardılar. Ve bu mehabetli emri hiç tereddüt etmeden îfa edip yaktılar,
yıktılar.

          (R.Mahmud Sâmî (k.s.), Tebük Seferi, Sh: 55)

` ` `

HZ. EBÛ BEKİR (R.A.)’İN ALLAH (C.C.) SEVGİSİ

Hz. Ebû Bekir (r.a.), Allah (c.c.) ve Resûlullah (s.a.v.) yolunda malını ve
ıyalini feda etmiş; ciğerparesi kızını Resûlüllah (s.a.v.)’a nikâhlamıştır.

İbn-i Ömer (r.a.) anlatıyor:

“Biz Rasûlüllah (s.a.v.)’ın yanında oturuyorduk. Hz. Ebû Bekir (r.a.) de orada
idi ve yırtık bir abaya bürünmüştü. O sırada Hz. Cebrail (a.s.) nazil oldu.
Resûlullah (s.a.v.)’a selâm verdi ve O (s.a.v.)’na şöyle dedi:

– Ya Rasûlullah! Ebu Bekri niçin yırtık bir abaya bürünmüş görüyorum?

Rasûlüllah (s.a.v.) buyurdu:

– Fetihten önce malını bana getirdi.

Hz. Cebrail (a.s.) Rasûlullah (s.a.v.)’a şöyle dedi:

– O’na Allah’ın selâmını tebliğ et ve de ki: Allah Teâlâ sana şöyle buyuruyor:

– Sen bu fakirliğinden dolayı benden razı mısın? Yoksa dargın mısın?

Bunun üzerine Efendimiz (s.a.v.), Ebû Bekir (r.a.)’e döndü ve buyurdu ki:

– Ya Eba Bekr! İşte Cibril, sana Allah’ın selâmını söylüyor ve diyor ki:

– Sen bu fakirliğinden dolayı Ben’den razı mısın, kızgın mısın?

Bunun üzerine Hz. Ebû Bekir (r.a.) ağladı. Ve şöyle dedi:

– Ben, Allah’ıma mı kızgınım? Hayır ben Allah’ımdan, razıyım! Ben Allah’ımdan
razıyım. Ben Allah’ımdan razıyım!

          (Hz. R.M.Sâmi (k.s.), Hz. Ebû Bekir (r.a.), Sh:57)

F F F F F

VİTİR NAMAZI

Mü’min, (Hanefi mezhebine göre) vitir namazının bir selâmla üç rekâttan ibaret
olduğunu bilecek. Vitrin üç rekâtli bir namaz olduğunu kabul ettiği halde
kendisi tek rekât kılanın arkasında -İmam Ebû Hanîfe’nin kavline göre- namaz
kılmak câiz değildir. “Allah birdir, öyle ise vitir namazı da tek rekâttir”
diye bir mukayeseye kalkışan küfre gider. Çünkü Allah’ın birliği hesap ve sayı
mefhumlarıyla alâkasız bir birdir! Görmez misin Allah Teâlâ sana “mü’min”
adını verdiği gibi kendi de “Mü’min” ismini almıştır. Şimdi sen buna
istinâden: Allah ve ben eşitiz diyebilir misin? Böyle bir söz küfürdür.
Binaenaleyh Allah vitir = tektir, o halde vitir namazı da bir rekâttir
dediğinde (şunu düşünmelisin): Namaza sıfat olan vitir senin fiilin ve
sıfatındır, sen ise bütün yaptıklarınla birlikte yaratılmışsındır. Allah’ın
ismi “vitir” ise onun sıfatıdır ve gayr-i mahlûktur. O halde mahluku Allah’ın
sıfatına nasıl benzetebilirsin? Çünkü Cenâb-ı Hak:

“O’nun (Allah’ın benzeri olmak şöyle dursun) benzeri gibisi (dahi) yoktur. O,
hakkıyla işiten, kemâliyle görendir.” (Eş-Şûrâ: 11) buyurmuştur.

Resûlullah sallallahu aleyhi ve sellem buyuruyor:

“Allah Teâlâ size (beş vakit namazlarından başka) bir namaz daha vermiştir ki,
o, dünyâdan ve içindekilerden hayırlıdır. Sordular:

– Ey Allah’ın Resûlü, o hangi namazdır?

– Vitir namazıdır. Cenâb-ı Hak bu namazın vaktini yatsı namazından sonra olmak
üzere fecir doğuncaya kadar ki zaman süresi içinde belirlemiştir.”

Allah Resûlü buyuruyor:

“Allah Celle ve Alâ namazlarına üç rekât daha ziyâde kıldı. Bu, vitir
namazıdır, vakti: Yatsı ile tulû-i fecr arasıdır.”

          (Sevad’ül A’zam, Sh: 58)

ALLAH (C.C.)’TAN ÜMÎD KESİLMEZ

Mü’min pek çok büyük günah işlese de Allah’ın rahmetinden ümidini
kesmemelidir. Çünkü Allah’ın rahmetinden ümîdsizliğe düşen kâfirdir. Bil ki
bir mü’min tüm insanların günahları kadar ma’siyet işlese yine de ilâhî
rahmetten ümîdini kesmemesi gerekir. “Zîra hakîkat şudur ki kâfirler
gürûhundan başkası Allah’ın rahmetinden ümîdini kesmez.” (Yûsuf: 87)
meâlindeki âyette sarahaten açıklandığı gibi bu, küfürdür. Müslüman bir kimse
bir mü’mini öldürse, bir mü’mine kadınla zinâ yapsa, namaz kılmasa, oruç
tutmasa, zekât vermese, haccetmese, boy abdesti almasa, hâsılı daha çok
günahlara bulansa -şeâir-i İslâmiyyeyi inkâra kalkışmadığı sürece- kesinlikle
mü’min sayılır. Tevbe ederse Allah tevbesine karşılık verir. Dünyadan tevbesiz
göçerse Allah’ın meşiyyetine kalmıştır: Dilerse adâletiyle azâb eder, isterse
fazlıyla yarlığar, rahmetiyle Cennete sokar. Şu nitelendirilen mü’min,
günahları sebebiyle Allah’a küfretmiştir diyen kâfir olur. Şu günahları
işleyen bir müslüman dünyadan tevbesiz çıkarsa Cehennemde ebedî kalır
düşüncesini savunan da kâfirdir. Allah’a inandıktan sonra yaptığı günahlar
mü’mine zarar getirmez fikrini ileri süren de kâfirdir. Allah-ü Teâlâ
buyuruyor:

“Şüphesiz ki Allah, kendisine eş tanınmasını yarlığamaz. Ondan başkasını,
dileyeceği kimseler için yarlığar.” (En-Nisâ: 48) Bir âyette de şöyle
buyuruluyor:

“De ki: Ey kendilerinin aleyhinde (günahda) haddi aşanlar, Allah’ın
rahmetinden ümidinizi kesmeyin. Çünkü Allah bütün günahları yarlığar. Şüphesiz
ki O, çok yarlığayıcıdır, çok esirgeyicidir.” (Ez-Zümer: 53) Başka bir âyet
meâli:

“(O takva sahipleri) çirkin bir günah işledikleri, yâhûd nefislerine
zulmettikleri vakit Allah’ı hatırlayarak hemen günahlarının yarlığanmasını
isteyenlerdir. Günahları Allah’tan başka kim yarlığar? Bir de onlar
işledikleri (günah) üzerinde bilip dururlarken ısrâr etmeyenlerdir.” (Âl-i
İmrân: 135) Allah celle ve alâ buyuruyor: “Kim bir kötülük yapar, yâhûd
nefsine zulmeder de sonra Allah’tan mağfiret isterse o, Allah’ı çok esirgeyici
bulur.” (En-Nisâ:110)     (Sevad’ül A’zâm, Sh: 70)

BÂTIL ALIŞ - VERİŞ

Bâtıl alış - veriş: Kendisinde alış veriş şartları tamâmen veya kısmen
bulunmadığı cihetle asla sahîh olmayan alış veriştir ki hiç bir hüküm ifâde
etmez. Leşin satılması.

Leş, kan, hür adam gibi mal olmayan bir şeyi, satmak yâhûd bunlarla bir şey
satın almak suretiyle yapılan alış-veriş bâtıldır. Asla sahîh değildir.

Alış-verişin şartı, satılan mal ile satılan mala karşılık olarak verilen para
veya malın şer’an haram olmamasıdır.

Şer’an alıp verilmesi ve kendisinden faydalanılması mübah olmayan şarap, domuz
gibi şeylerin para ile satılması bâtıldır. Domuz ile şarabın alım ve satımı
haramdır.

Havadaki yakalanmamış kuşun, sudaki avlanmamış balığın hayvanın karnındaki
yavrunun, memedeki sütün, sedefteki incinin, koyunun sırtındaki yünün satışı
câiz değildir. Bunlar yok kabilindedir. Miktarı bilinmemektedir.

Başaktaki buğdayın kaç ölçek olduğu tahmin edilerek ölçeği belli olan peşin
buğdaya satmaya muhâkale denir. Bu satış câiz değildir. Zira aynı cinsten olan
şeyleri, birbirleriyle satışından, birinin miktarı bilinmezse ribâya (fâize)
vardırır.

Mer’aların (otlakların) satışı ve kiraya verilmesi sahîh değildir. Zîra
bunlar, insanlar arasında ortak olan şeylerdendir. Peygamber (s.a.v.)’imiz:
“Üç şey insanlar arasında ortaktır: Su, ateş, ot.” buyurmuşlardır.

Sağıldıktan sonra olsa bile, kadınların sütünün satılması câiz değildir. Zîra
insanın sütünün satılmasında insana ihânet vardır. (Mülteka, C: 2, Sh: 42)

LÂ İLÂHE İLLÂLLAH DİYEN KİMSEDEN

KILICIN MEN EDİLMESİ

İmâm-ı Müslim (r.a.)’in Ebû Hüreyre (r.a.)’den rivâyet ettiği hadîs-i şerîfte
Resûl-i Ekrem (s.a.v.) Efendimiz şöyle buyurmuştur:

“- Allah’tan başka hiç bir ilâh olmadığına şehâdet getirinceye, bana ve benim
getirdiğim şeylere îmân edinceye kadar insanlarla savaşmaklığım bana
emrolundu. İnsanlar bunları yaptıkları takdirde benden kanlarını ve mallarını
korumuş olurlar. Ancak kanların ve malların kendi hakları mukâbili olmak
müstesnadır. İnsanların (gizli) olan hesapları Allah’a âiddir.

(Ölüm, Kıyâmet, Âhiret, İ.Şa’rânî, Sh: 365)

Cennete VE cehenneme girecek

olan ilk üç zümre

Ebû Hüreyre (r.a.) rivâyet olunan Hadîs-i Şerîf’te şöyle demiştir:

“- Ben Resûlullah (s.a.v.) Efendimizden işittim.” o şöyle buyuruyordu:

“- Cennete girecek olan üç zümre:

a- Şehîd olan kimse,

b- İffetli olan ve iffetli olmaya gayret eden âile sâhibi,

c- Rabbına ibâdeti güzel yapan ve efendisinin hizmetini de hakkı ile edâ eden
bir köle kişidir.

İlk cehenneme girecek olan üç zümre de:

a- Milletine zulmetmekle tasallutta bulunan hükümdar.

b- Malından Allah’ın hakkı (olan zekâtı)nı edâ etmeyen servet sâhibi zengin
kimse.

c- Kibirlenip ululuk taslayan fakir kimsedir.”

(Ölüm, Kıyâmet, Âhiret, Sh: 243, İ.Şa’rânî)

EBÛ CEHİL’İN KATLİ

Bedir Harbi sırasında Resûl-i Ekrem (s.a.v.) Efendimiz Hazretleri:

- “Acaba Ebû Cehil ne yapıyor? Kim gidip de ondan haber getirir?” buyurdukta:

Abdullah İbn-i Mes’ûd (r.a.) Hazretleri seğirtti, Ebû Cehil’in yanına gitti,
gördü ki can çekişiyor.Hemen başını kesmek üzere sakalından tuttu. Ve ayağıyla
boynuna bastı. Ebû Cehil gözlerini açtıkta: “Yâ Ebû Cehil sen misin?” dedi.
Ebû Cehil ise son nefese gelmiş olduğu halde pervâsız İbn-i Mes’ûd (r.a.)’a:

- “Ey koyun çobanı! Pek sarp bir yere çıkmışsın. Bir büyük kişiyi kavm ü kabîlesi öldürmek hemen şimdi olmuş bir iş değil â! Bu olağan iştir. Fakat galebe hangi taraftadır?” diye sordu.

Abdullah İbn-i Mes’ûd (r.a.) de:

- “Nusret ve galebe Ehl-i İslâm’a yüz gösterdi” dedi.

Ebû Cehil’in sekerât halinde daha ziyâde ye’se düşürdü.

Ebû Cehil; artık her cihetten me’yûs ve nevmîd olunca:

- “Muhammed (s.a.v.)’e söyle, şimdiye kadar O (s.a.v.)’nun düşmânı idim, şimdi düşmânlığım bir kat daha arttı.” dedi.

Derhâl Abdullah İbn-i Mes’ûd (r.a.) başını kesti. Son nefesinde de îmâna
gelmeyip küfründe ısrâr ile cânını Cehennem’e ısmârlayıp gitti.

(Bedir Gazvesi, Hz. R.M.Sâmî (k.s.), Sh: 61)

HZ. ÖMER (R.A.)

Amr İbn âs (r.a.) Mısır’ı fethedince Hz. Ömer (r.a.) onu Mısır’a vâli tâyin
etti. Birkaç ay sonra Mısır halkı Amr İbn âs Hz.’lerinin huzûruna geldi ki:

“- Bu Nil nehrinin bir âdeti vardır. O âdet yapılmazsa suyu çoğalmaz,
kesilir.” dediler. Amr İbn âs Hz.’leri: “o âdet nedir?” diye sordular.
“Önümüzdeki ayın on ikisinde annesini babasını mal ile râzı ederek bir kız
çocuğunu süsler, nehre atarız.” dediler. Amr İbn âs Hz.’leri:

“- Bu, çirkin bir iştir. İslâm Dîni bütün bozuk âdetleri ortadan
kaldırmıştır.” dedi.

Aradan üç ay geçti. Nil nehrinin suyu çoğalmadı. Halk başka memleketlere göç
etmeğe başladılar. Amr İbn Âs (r.a.), bu hâli Hz. Ömer (r.a.)’e mektûp ile
bildirdi.

Hz. Ömer, cevâbında:

“- Çok iyi yapmışsın. Mektûbun içine bir kâğıt koydum. Onu nehre at.” diye
yazdı.

Amr İbn âs mektubu alınca açtı. İçindeki kâğıtta:

“Ömer b. Hattâb’dan Mısır’ın Nil’ine! Bundan sonra eğer sen, kendiliğinden
akıyorsan (bundan sonra) akma. Şâyet seni tek ve Kahhâr olan Allah akıtmakta
ise, senin akmanı ondan istiyoruz.” yazılı idi. Amr İbn Âs (r.a.) o kâğıdı Nil
nehrine attı. Ertesi gün nehrin suyu on arşın yükseldi. Bundan sonra Mısır
halkı, o bozuk âdetten kurtuldular.                                (Dört Büyük
Halife, Ş.A.Efendi)

BİLMELİSİN Kİ

Allah-ü Teâlâ’ya yaklaşmanın üç yolu vardır:

1) Yalnız ilim ile. Bu da mükâşefe ilmi’dir.

2) Yalnız amel ile. Bu da sultânların adâletle insanları sevk ve idâre
etmesiyledir.

3) İlim ve amel ile. Bu da âhiret ilmini bilip işlemekledir. Zîra bunun sâhibi
hem âlim ve hem de âmildir.

Kıyâmet günü hangi fırkaya katılacağını düşün! Mükâşefe erbâbı olan âlim-
bi’llah arasında mı, yoksa Allah için amel edenlerle mi, yoksa her ikisiyle
misin? Nasîbini her iki fırkadan da almağa çalış. Çünkü bu kuru bir nâm almak
için olan taklidcilikten çok daha mühimdir. Nitekim şâir söylüyor:

“Gördüğünü al, duyduğun dedikodulardan vazgeç, güneş parlarken zuhâlden ne
beklersin?”

Hz. Ebû Bekir (r.a.)’in insanlar arasındaki şöhreti, hilâfetiyle; fazîleti
ise, kalbinde yerleştirdiği ve büyüttüğü sır iledir. Hz. Ömer (r.a.)’in
insanlar arasındaki şöhreti, adâletiyle ise de, fazîleti, kendisiyle beraber
onda dokuzu giden Allah bilgisiyle, riyâsetinde halka şefkat ve adâletiyle,
Allah rızasını aramasındadır. Bu da içinde saklı olan sırdır.

“Her ilim ameldir; çünkü kazanılmış bir iştir. Ama her amel, ilim değildir.”
(İhyâ-ı Ulumiddîn, C. 1, İ.Gazâlî)

H  H  H

HZ. OSMÂN (R.A.)’A HASIMLARININ

SORDU⁄U DOKUZ SUÂL

1- Resûlullah (s.a.v.) ve Şeyheyn Hazretleri Arafâtta namazı kasrettiler. Siz
niçin tamam kıldınız? Hz. Osmân (r.a.) cevâben:

- “İslâm Dîni yayıldı, şark ve garptan yeni müslüman olanlar gelip Arafât’ta toplandılar. Eğer namazı tam kılmasaydım, etraftan gelen yeni müslümanlar, namazın öyle kılınacağını zannedip hataya düşerlerdi, kasretmenin sünnet olduğunu bilemezlerdi.” buyurdu.

2- Resûlullah (s.a.v.) ve Şeyheyn hazretleri, Ebû Zerr (r.a.)’i mükerrem
tutarlardı. Sen ise Medîne’den çıkardın? Sorusuna cevâben Hz. Osmân (r.a.):

- “Ebû Zerr (r.a.) Şam’da Muaviye’nin yanında bulunuyordu. Muaviye, Beytül mal yani mâl-i müslimîn’e mâlullah dedi. Ebu Zerr (r.a.) de malları bildiğin gibi sarf etmek için mâl-ı müslimîn’e, mâlullah diyorsun. Bunun cevâbını Hakk Teâlâ (c.c.)’ya âhirette vereceksin. Mâl-ı müslimîn dememenin cevâbını, müslümanlara da vermen lâzım, dedi ve Muaviye onu Şam’dan Medîne-i Münevvere’ye gönderdi.” dedi.

3- Önceleri zekâtı âmirler toplardı. Şimdi ise mal sâhibinin isteğine
bıraktın. Böylece herkes gönlünün istediğine veriyor?

Hz. Osmân (r.a.) cevâbında: “Âmirler aldıkları zekât mallarını ziyân eder ve
mal sâhiplerinden zorla ve istemeyerek alırlardı. Mal sâhiplerini serbest
bırakarak Beytül Mâl’e kendi istekleriyle getirmelerini te’mîn ettim,”
buyurdu.

(Hz. Osmân (r.a.), Hz.M.Sâmî (k.s.))

(Devamı Yarın)

(DÜNDEN DEVAM)

4- Resulûllah (s.a.v.) Hatem bin As ve Mervân bin Hatem’i nifâkları sebebiyle
Medîne’den dışarı sürmüştü. Siz onları yine Medîne’ye getirdiniz? Hz. Osmân
(r.a.):

Resû-ü Ekrem (s.a.v.) Hazretlerinin son hastalıklarında onları getirmek için
izin istemiştim. vermişlerdi. Bunu Ebû Bekir ve Ömer’e söyledim şâhid
istediler. Şâhid bulunamadı. Ben halife olunca Resulûllah’dan aldığım izinle
onları geri getirdim. cevabını verdi.

5- Ben-i Ümeyye yâni akrabana, kendi kavmine ihsânını artırıyorsun. Onların
maişetini fazlalaştırıyorsun? Hz. Osman (r.a.):

- Biliyorsunuz ki Hakk Teâlâ bana mal ve servet vermiştir. Akrabama ihsânımı kendi öz malımdan yaparım. Şimdiye kadar Beytül Mal’den onlara hiçbir şey vermiş değilim. Bu beğenilen huyumda bu yaştan sonra vazgeçemem buyurdu.

6- Kur’ân-ı Kerîm’de  birkaç nüsha hariç diğerlerini niye yaktın?

- Kur’ân-ı Kerîm rivâyetlerinde ihtilâf olduğunu bana etraftan bildirdiler. İslâm Dîninde bir fitne çıkmaması için Ashâbın kurrasının icmaıyle bir  imam nüsha cem edip tertîbi değişik diğer nüshaları yaktım. buyurdu.

7- Hz. Ebû Bekir (r.a.) Resûlullah (s.a.v.) hürmeten  bir basamak aşağı
dururdu. Hz. Ömer (r.a.), Hz. Ebû Bekir’e hürmeten bir basamak aşağı  dururdu.
Halbuki siz Resûlullah’ın durduğu basamakta durdunuz. Bunun sebebi?

- Bu kâideyi devâm ettirseydim bir zaman sonra kuyu kazıp içinde hutbe okumak icâb edecekti dedi.

8- Hayvanların Bâki’de otlamasını niçin yasak ettin?

Beytül Mâlın hayvanlarının yemesi için diğer mallara yasak ettim. cevâbını
verdi.

9- Siz Resulûllah (s.a.v.) yüzüğünü kaybettiniz? Hz. Osmân (r.a.):

- Ashâb-ı Kirâm’ın gözleri önünde Eris Kuyusuna düştü. Çok aradık bulamadık. O şereften mahrûm kaldık. buyurdu.

Böylece Hazret-i Osmân (r.a.)’ı ilzâm etmek sorular sorarak onu cevâp
veremeyecek vaziyete düşürmek isteyen İbn Sebe’nin fitnesine kapılmış kimseler
her sorduklarına tahmîn edemeyecekleri cevâplar alarak kötü vaziyete düştüler.
Hz. Ali’nin de gayretiyle bir fitne çıkması önlendi. (Hz. R.M.Sâmî (k.s.), Hz.
Osmân (r.a.))

TÛFÂN GEMİSİNİN HAZIRLANIŞI

Yüce Allah (c.c.),  Nûh (a.s.)’a, ağaç dikmesini emretti. O da dikti. Nûh
(a.s.)’un diktiği, sac ağacı, kırk yılda büyüyüp yetişti ve boyu üç yüz zira’ı
buldu.

Sac ağacı: Hind ülkesinde yetişen kara ve büyük bir ağaç olup bunun, abanus
ağacı olduğu da söylenir.

Yüce Allah (c.c.) tarafından Nûh (a.s.)’a şöyle vahy olundu:

“Kavminden, îmân etmiş olanlardan başkası asla îmâna gelmeyecektir. O halde,
onların işlemekte oldukları şeylerden dolayı tasalanma. Bizim nezâretimiz
altında vahyimiz (talimâtımız) vechile gemi yap. Zülm edenler hakkında bana
bir şey söyleme. Çünkü onlar suda boğulmağa mahkûmdurlar.” Yüce Allah (c.c.)
dikilmiş ve yetişmiş olan ağaçları kesip gemi yapımında kullanmasını Nûh
(a.s.)’a emretti. Nûh (a.s.) marangozdu. Ağaçları kesti, kuruttu.

Nûh (a.s.) geminin nasıl yapılacağını bilmiyordu. “Ya Rabb! Yapılacak gemiyi
nasıl yapayım?” diye sordu.

“Onu üç sûret üzerine devrik yap. Başını horoz başı gibi, karnını kuş karnı
gibi, kuyruğunu, horoz kuyruğu gibi meyilli yap ve üç kat olarak yap!”
buyuruldu.

Nûh (a.s.), gemiyi yapmaya başladı. Kestiği sac ağacından tahtalar biçti. Üç
yıl bununla meşgûl oldu. Demirden çiviler yaptı. Gemi için gereken zift vesâir
herşeyi hazırladı. Yapılacak şeylerin hepsini kendisi yaptı, çattı. Eline
aldığı keseri, yapacağı şeyde hiç yanılmıyordu. Nûh (a.s.) gemiyi yapıp
çatarken, kavminden herhangi bir topluluk yanından geçtikçe, alay etmek için:
“Ey Nûh! peygamberlikten sonra marangozluk yapıyorsun ha? Ne yapıyorsun sen?”
diyorlar; Nûh (a.s.) da gemi yapıyorum!” deyince: “Demek karada gemi
yapıyorsun ha?! Gemiyi, karada nasıl yüzdüreceksin? Birbirlerine de: “Bakmıyor
musunuz şu deliye? Su üzerinde seyr etmek için ev yapıyor.” “Hani ya, su
nerede?” diyerek gülüşüyor, alay ediyorlardı. Nûh (a.s.)’da: “Siz nasıl
bizimle eğleniyorsanız, biz de sizin bu eğlenip durduğunuz gibi sizinle
eğleneceğiz. (Âhirette de) dâimî azâbın kimin başına ineceğini ileride görecek
bileceksiniz. diye cevâp veriyordu. Geminin yapılışı iki yıl sürdü.
(Peygamberler Târihi, Sh: 93)

Bekâr Birisinin evlenmesinin edeb ve şartları

Edeb ehli demişlerdir ki bekâr olan sâlik, sülûkü tamamlayıp kâmil ârif olunca
evlenmek istese evlenmesinin edeb ve şartları ondörttür:

1- Günahtan korunma ve iffete niyyet etmek.

2- Mehr ve velime için parası olmak, yanında yoksa borç almaktır. Çünkü bunu
ödemede Hakk Teâlâ’yı kefîl bilsin.

3- Fakirlik ve zorluktan korkmayıp ve kaçınmayıp Hakk’a tevekkül etmek.

4- Aslı pâk olan dîndâr ve akıllı bir kızı nişanlayıp almaktır.

5- Şerefi, malı ve güzelliği için evlenmemektir. Zîra şerefi için evlenen
hakîr olur, malı için evlenen fakir olur; güzelliği için evlenen mahrûm ve
rûsvay olur.

6- Şeref, mal, yaş ve boy bakımından kendinden aşağı olanı almaktır. Zîra
böyle olmak kalbe rahatlık verir.

7- Mehri az yapmaktır. Zîra mehrin hayırlısı 400 miskal gümüştür.

8- Mümkünse mehri ödemekte acele etmelidir.

9- Bir koyun olsa da, velîme (düğün yemeği) yapmaktır.

10- Velîme yemeğini yemeyi ganîmet bilmektir. Zîra o cennet yemeğinden tad
almaktır.

11- En güzel elbisesini giymektir.

12- Zifafdan önce iki rek’ât namaz kılmaktır.

13- En önce ehlinin alnını tutmak ve “Allahümme bârik li fi ehli ve bârik li
ehli fi” demektir.

14- Ehlinin yanağını ve dudağını bûs edip, göğüsleri ile oynamaktır. Hz. Ömer
(r.a.)’e kadının zayıf ve şişmanından soruldukta, yatağın yumuşak olsun
buyurmuş, kadının toplusunun iyi olduğunu duyurmuştur.           (Marifetnâme,
Sh: 1101-1102)

RESÛL-İ EKREM’İN FESÂHÂT VE BELâGATI

Nebîy-yi mu’ciz beyân Efendimiz (s.a.v.), fıtraten pek fasîh idi. Yüksek
maksatlarını açık açık parlak bir sûrette ifâde ederdi. Huzuruna gelen
elçilerin verdikleri nutuklara pek belîğ bir tarzda mukâbelede bulunurdu. Onun
mübârek sözleri arasında bir çok mânâları toplayan öyle yüksek parçalar vardır
ki bunlara “Bedâyi’ül hikem” denilir. (Hikmetin başı Allah korkusudur.)
(İnsanlar altın ve gümüş madenleri gibidir.) (Nâs tarak dişleri gibi birbirine
-hukûken- müsâvîdir) (Kendi miktarını bilen kişi helâk olmaz.) (Kendi hakkında
istediğini senin hakkında istemeyen kimsenin sohbetinden hayır yoktur.) (Kendi
nefsi için sevdiğini kardeşi için de sevmedikçe kişinin îmânı kâmil olmaz.)
(Yalan yere yemin, yurtları harâb bir halde bırakır.) (Emâneti seni emîn
ittihâz edene teslim et, sana hiyânet edene sen hiyânet etme.) (Nâsa kendini
sevdirmek, aklın yarısıdır.) (Cezâsı en çabuk olan şey zülumdur.) (Kânaat
tükenmez bir mal, fenâ bulmaz bir hazinedir) meâlinde bulunan mübarek Hadîs-i
Şerîf’ler  de bu cümledendir.                      (B.İslâm İlmihâli,
Ö.N.Bilmen, Sh: 550)

a  a  a

“Gerçekten cennette bir ağaç vardır. Binekle giden onun gölgesinde yüz sene
yürür bitiremez.”           (S.Müslîm, C. II, Sh: 235)

“Hiç şüphe yok ki cennetlikler, cennette köşkleri sizin semâda yıldızı
gördüğünüz gibi göreceklerdir.”                              (S.Müslîm, C. II,
Sh: 237)

“Şüphesiz ki cennetlikler orada yiyip içerler; fakat tükürmezler; büyük küçük
abdest bozmazlar ve burun atmazlar.”                           (S.Müslîm, C.
II, Sh: 244)

KUSS İBN-İ SAİDE'NİN BELÎ⁄ HUTBESİ

İyâd Kabîlesinin Reisi, Dîn-i Îsevî’de muvahhid ve şâir Kuss İbn-i  Saîde
Suk-i Ukâz’da belîğ bir hutbe okumuş ve şuarâ ve büleğâ-yı Arab da o cemâat
arasında bulunmuştu. Hutbesinde Bi’set-i Nebeviyye’nin yakın olduğunu haber
vermişti.

Hutbesinin hulâsâten tercemesi:

“Ey nâs! geliniz, dinleyiniz. Belleyiniz, ibret alınız. Yaşayan ölür. ölen
fenâ bulur. Yağmur yağar, otlar biter, çocuklar doğar, analarının, babalarının
yerini tutar. Sonra hepsi mahvolup gider. Vukûâtın ardı arkası kesilmez. Hemen
birbirini ta’kip eder.

Dikkat edin, kulak tutun. Gökte haber var, yerde ibret alacak şeyler var.

Yıldızlar yürür, denizler durur, gelen kalmaz, giden gelmez. Yemin ederim,
Allah’ın indinde bir Dîn vardır ki şimdi bulunduğunuz Dînden (İsevî Dîninden)
daha sevgilidir (Dîn-i İslâm’a işaret). Ve Allah’ın bir gelecek peygamberi
vardır ki, gelmesi pek yakın oldu. Ve onun gölgesi başınızın üstüne geldi. Ne
mutlu o kimseye ki O’na îmân edip de, O dahî ona hidâyet eyleye... Vay o
bedbahta ki O’na isyân ve muhâlefet eyleye... Yazıklar olsun ömürlerini
gaflet ile geçiren ümmetlere...

Ey Cemâat-i İyâd! hani âbâ vü ecdâd? hani müzeyyen kâşâneler ve taştan hâneler
yapan Ad ve Semûd? Hani dünya varlığına mağrûr olup ta kavmine hitaben (Ben
sizin en büyük rabbinizim) diyen Fir’avn ile Nemrûd?

Bu yer, onları değirmeninde öğüttü, toz etti. Kemikleri bile çürüyüp dağıldı.
Evleri de yıkılıp ıssız kaldı. Yerlerini şimdi köpekler şenlendiriyor. Sakın
onlar gibi gaflet etmeyin. Onların yoluna gitmeyin. Her şey fânidir. Ancak
Cenâb-ı Hakk bâkidir. Birdir, şerîki ve nâziri yoktur. Tapılacak ancak odur.
Ölüm ırmağının girecek yerleri vardır ama çıkacak yeri yoktur. Küçük büyük hep
göçüp gidiyor, giden geri gelmiyor. Kat’i bilirim ki herkese olan bana da
olacaktır.”

Hâtemü’n-Nebiyyîn (s.a.v.) Efendimiz orada hazır olup Kuss İbn-i Saîde’nin
sözünü dinliyordu.Bilâhare Kuss İbn-i Saîde irtihal etmekle görüşmek nasîb
olmadı.

Hatemü’n-Nebiyyîn (s.a.v.) Efendimiz Kuss İbn-i Saîde hakkında şöyle buyurdu.

“Ümid ederim ki Cenâb-ı Hak Kuss İbn-i Saîde’yi ayrıca bir ümmet olarak ba’s
eyleye.”          (R.Mahmûd Sâmî (k.s.), Musâhabe 1, Sh:33-34)

ALLAH VE RESÛLÜ (S.A.V.)’NÜ ANMADAN KALKMAMAK

Sallâllahü aleyhi ve sellem Efendimizin bizlere vasiyetlerinden biri de, bir
mecliste iken, Allah’ı anmadan, Resûlü’ne salat ve selâm getirmeden,
yerimizden kalkmamamız ve uyumamamız hakkındadır. Böyle bir mecliste aksi bir
davranışta bulunursak, yetmiş kez, Allah’a tevbe ve istiğfârda bulunmalıyız.

Ebû Dâvud ve Tirmizî  merfûan şu Hadîs-i Şerîf’i anlatırlar:“Allah’ı anmayan,
Peygamberine salât ve selâm getirmeyen bir toplumun oturacağı meclis, bâtıl
söz meclisi olacağından, Hakk Teâlâ bu mecliste bulunanları ister azâba atar,
isterse affeder.”

İmam Ahmed, İbn Hibbân ve diğerleri rivâyet ederler: “Bir kimse, bir yerde
oturur, Allah’ı anmazsa, Hakk Teâlâ bu kimseyi başarısız kılar.”

Ebû Dâvûd, Hakîm ve diğerleri merfûan şu Hadîs-i Şerîf’i rivâyet ederler
“Toplanan bir mecliste Allah’ı anmadan kalkanlar, eşek leşi başından kalkmış
gibi olurlar. Kıyâmet günü üzüntü ve pişmanlığı duymuş olacaklardır.”   (El
Uhûd’ül Kübrâ, İ.Şa’rânî, Sh: 841)

RESÛLULLAH (S.A.V.)’IN YASAKLADI⁄I ŞEYLERİ

YAPMAKTAN KAÇINMAK

Peygamber Efendimiz (s.a.v.)’in yasakladığı şeyleri yapmaktan çekinmemiz, bu
yasaklara uymakta gevşek davranmamamız husûslarındadır.

Bilginlerin bile gıybet, koğuculuk, hased, yalan, kin, müslümanlara sü-i zann
gibi insanlığa yakışmayan ve yasaklanan şeyleri yaptıklarını gözlerimizle
görmüş olsak dahî, bizler Allah ve Resûlü tarafından yasaklanan bu gibi
fiilerden temiz ve uzak kalmalıyız.

Buhârî, Ebû Dâvûd ve Tirmizî merfûan şu Hadîs-i Şerîf’i anlatırlar: “Yalan
şehadet ve sözle ameli bırakmayanların orucu kabul olunmaz.”

Taberânî merfuan şu Hadîs-i Şerîf’i anlatır: “Kötü söz ve yalan söyleyenlerin
yeme ve içmelerini bırakmalarına lüzûm yoktur. Bu tür insanların oruç
tutmalarına Allah’ın ihtiyacı yoktur.”

          (El-Uhûd’ül Kübrâ, İ.Şa’rânî, Sh: 831)

HZ. EBÛ BEKİR (R.A.)’DE RIZÂ

Rivâyet edilmiştir ki: Hz. Ebû Bekir 7 sene müddetince diş ağrısına mübtela
olmuş: Cibril-i emîn (a.s.) bu durumu Resûlullah (s.a.v.)’a bildirir.
Resulûllah (s.a.v.), Hz. Ebubekir’in halini sorar ve buyuruyorlar ki:

- Ya Ebû Bekir! (bu ağrı) halini niçin bildirmiyorsun?

Hz. Ebû Bekir (r.a.)  şöyle cevâb verir:

- Sevgili Allah’tan gelen şeyden nasıl şikâyet ederim?

(Sabır, Temkin, Tahammül, Rızâ Ahlâk-ı Hasene’dendir...) Senden öğrendik yâ
Rasûlullah.

H  H  H

Denildi ki: Allah-ü Teâlâ vahyinde şöyle buyurur: (Ya Habîbim! Ümmetine
kalbleri katılaşmasın diye çok mal vermedim. Tevbe etmekten mahrûm olmasınlar
diye âni ölüm vermedim. Kabirlerinde çok beklemesinler diye onları en son
ümmet kıldım.)

(Ya Muhammed Bütün Enbiyâdan önce sen Cennet’e gireceksin.

Senin ümmetin de, diğer Nebîlerin ümmetlerinden önce girecek.)

H  H  H

Ensârdan bir kimsenin hânesindeki hurmanın dalı fakir bir komşusunun havlusuna
sarkmış, o daldan yere  düşen hurma tanelerini fakirin çocukları aldığında
hurma sâhibi gider ellerinden alır ve hatta ağızlarına koyduklarını parmağıyla
çıkarır imiş. Bîçâre fakir hurma sâhibinin şu çirkin muâmelesinden müteessir
olduğu cihetle Resûlullah (s.a.v.) hazretlerine şikâyet etmesi üzerine
Resûlullah (s.a.v.) Hazretleri hurma sâhibini cennette bir hurma ağacı
mukâbilinde mezkûr ağacı fakire terk etmesine işâret buyurunca hurma sâhibi
râzı olmaz.

Bunun üzerine Ensârdan Ebû Ed-Dahdâh (r.a.) o hurma ağacını bir hurma bahçesi
vererek satın alır ve Resûlullah (s.a.v.)’a gelir ya Resûlullah... Cennette
bir hurma ağacıyla mezkûr hurma ağacını değişir misin? deyince Resûlullah
(s.a.v.) “Evet değişirim.” buyurur.”

Fakiri çağırıp hurma ağacını teslim eder.

(Hz. Ebû Bekir (r.a.), Hz. R.Mahmûd Sâmî (k.s.))

DÜNYADA VE ÂHİRETTE KİŞİYE KÂFİ GELEN ŞEYLER

Hâlid bin Velid -Radıyallahu anh- rivâyet ettiği bir Hadîs-i Şerîf’te şöyle
diyor: Peygamberimiz -sallallahu aleyhi ve sellem- Efendimize bir adam
gelerek:

- Yâ Resûlallah! Sizden hem dünya hem de âhirette kâfi gelecek beni müstağnî kılacak bazı şeyler istirhâm edeceğim, dedi.

Ve Resûl-i Ekrem -sallallahu aleyhi ve sellem- de:

“- İste ne arzu ediyorsun. buyurdular ve aralarında şu muhâvere cereyân etti:

 - İnsanların en âlimi olmak istiyorum.

- Allah’dan  kork, insanların en âlimi olursun.

- İnsanların en zengini olmak istiyorum.

- Kanâat et, insanların en zengini olursun.

- İnsanların hayırlısı olmak istiyorum.

- İnsanlara faydalı olan kimse onların en hayırlısıdır.

- İnsanların en âdili olmak istiyorum.

- Şu halde kendin için arzuladığını insanlar için de arzula.

- İnsanların en hâssı olmak istiyorum.

- Allah’ı çok zikret, onların hâssı olursun.

- Muhsinlerden olmak istiyorum.

- Şu halde ahlâkını güzelleştir, îmânın kemâle ersin.

- İtâatkârlardan olmak istiyorum.

- Allah’ın farz kıldığı şeyleri yerine getir, mûtî olursun.

- Allah’ın rızâsına mazhar olmak istiyorum.

- Kendine ve Allah’ın mahlûkatına karşı merhametli ol.

- İnsanların en kuvvetlisi olmak istiyorum.

- Allah’a dayan ve ona tevekkül et; insanların en kuvvetlisi olursun.

- Duâmın kabul olmasını istiyorum.

- Haramdan ictinâb et!

- Allah’ın insanlar arasında beni rüsvây etmemesini istiyorum.

- İnsanlar arasında rüsvây olmamak için dilini ve tenâsül uzvunu muhâfaza et.” buyurmuşlardır. Bir rivâyette: namusunu ve kötü huylarını düzelt.” buyurmuşlardır.   (Hz. R.M.Sâmî (k.s.), Musâhabe 6)

HZ. YA’KÛB (A.S.)’UN İBTİLÂSININ SEBEBİ

Vehb dedi ki:

Allah-ü  Teâlâ Ya’kûb (a.s.)’a vahy buyurdu ki:

“- Bilir misin seni niçin oğlun Yûsuf’dan kırk sene senden habsetmek sûretiyle
ayırarak muâteb kıldım? Ya’kûb (a.s.):

“- Hayır yâ Rabbi!” dedi. Allah-ü Teâlâ (c.c.) buyurdu:

“- Sen bir keçi yetiştirdin, yedin komşuna vermedin.”

Başka bir rivâyette denildi ki: Allah-ü Teâlâ (c.c.) Mûsâ (a.s.)’ya vahyetti:

“- Bir koyun boğazladın, kapına bir miskin geldi. O’na vermedin.”

Ya’kûb (a.s.)’un ibtilâsına sebep, O’nun bir buzağıyı anasının önünde, anası
bağırdığı halde boğazlamasıdır.

Yâhûd bir câriye satın alıp çocuğunu ayırıp satmasıdır. Câriye ağladı, hattâ
gözü kör oldu. (Hz. Yûsuf (a.s.), Hz. R.M.Sâmî (k.s.))

YÛSUF (A.S.)’UN KUYUYA ATILMASI

Yûsuf (a.s.) kuyuya atıldığında 12 yaşında idi.

Bu esnâda Hz. Melik-i A’lâdan, Cebrâil (a.s.)’e sidre-i müntehâdan bir hitap
erişdi ki:

“Kuluma yetiş” Ve Cebrâil yetişti, Yûsuf (a.s.)’u kuyuda bir taş üzerine
oturttu. Kuyuda yılan, böcek, haşarât da vardı. Böceklere dedi
ki:“meskenlerinize çekilin zîra enbiyâdan bir nebî geldi, delikten çıkmayın.”
Fakat yılan Yûsuf’a kastetti, fışladı. Derhâl Cibrîl (a.s.) sus diye sayha
eyledi, yılanın bir daha sesi çıkmaz olduğu gibi,neslinden gelenlerin de
sesleri çıkmaz oldu.”

(Hz. R.Mahmûd Sâmî (k.s.), Hz. Yusuf (a.s.)

KABİR AYDINLI⁄I VE AZÂBI

- Kabir azâbından kurtulmak isteyen kimse şu dört şeye devâm etmeli; dört şeyden de kaçmalı.

Devâm edecekleri şeyler şunlardır:

a) Namaz kılmak.

b) Sadaka vermek.

c) Kur’ân okumak.

d) Allah’ı çok tesbih etmek.

Bu anlatılan dört şey, kabri aydınlatır ve genişletir.

Kaçınması gereken dört şey de şudur:

a) Yalan

b) Hıyânet

c) Dedikodu

d) Sidik sıçraması

Bu, sonuncusu için Resûlullah (s.a.v.) şöyle buyurdu:

- “Sidik sıçramasından sakınınız. Zîra, kabir azâbının çoğu, ondan dolayı gelir...”

Resûlullah (s.a.v.) şöyle buyurdu:

- “Allah-ü Teâlâ, şu dört şeyi sizin için iyi görmez:

a) Namazda lüzûmsuz hareket.

b) Kur’ân okurken, yersiz lâf.

c) Oruçlu olduğu hâlde oruçluya yakışmayacak şekilde konuşmak.

d) Kabristânda gülmek.       (Tenbih’ül Gâfilîn)

DÜNYADA ENDİŞE ETMEYEN ÂHİRETTE GAM ÇEKER

Hayattakilerin gamı, şu beş şeydir: Her insan bu beş şey için endişe duymalı
ve gam çekmelidir:

1- Geçmişte işlenen günahlardır.

Geçmişte işlenen bâzı günahların bağışlanıp bağışlanmadığı belirsizdir. İşte,
bu durumu düşünüp endişe duymak gerekir.

2- İyi ameller işlemiş olabilir. Ama, acaba onlar makbûl oldu mu, olmadı mı?
endişededir.

3- Hayatını düşünmeli, geçen ömür nasıl geçip gitti? Acaba gelecek hayatı
nasıl olacak? Bunu da bilmiyor.

4- Bilinen bir hakîkat şu ki Allah’ın iki evi vardır. Onlar da cennet ve
cehennemdir. Acaba, kendisi hangisine girecek?

5- Allah-ü Teâlâ, kendisine dargın mı, râzı mı?

Bir kimsenin hayattaki düşüncesi bu beş şey olursa, onu kahkaha ile gülmekten
alır.

Ama bir kimse, anlatılan bu beş şeyden bir endişe duymazsa ölümden sonra onu
beş gam bekler. Şunlardır:

1- Helâl, haram demeden topladığı ve düşman vârislerine bıraktığı malın
hasreti.

2- İyi amelleri ertelemenin pişmanlığı.

Amel defterine baktığı zaman az iyilik görür. Dünyaya dönüp faydalı işler
yapmak için izin ister; ama bu izin kendisine verilmez.

3- Günahların nedâmetidir.

Amel defterine baktığı zaman onda çok günah bulur. Dünyaya dönsün, iyi amel
işlesin diye izin ister. Ama bu izin de kendisine verilmez.

4- Orada kendisine birçok düşmanlar bulur. Bunları râzı etmek için ancak
sevâblarını verir.

5- Allah-ü Teâlâ’yı kendisine karşı gazâblı bulur. O’nun rızâsına kavuşma
imkânı da orada bulamaz.       (Tenbih’ül Gafilîn)

KASIM

PEYGAMBER (S.A.V.)’İN MUCİZESİ

Tebük Gazvesinde idi. Ashab-ı Kiram, bir gün susuz bir yere indiler. İnsanlar
ve binekler susuzluktan telef olmak durumuna gelmişti. Resûlullah (s.a.v.):

“– Su kovasını taşıyan nerede?” diye sordular.

“ İşte ya Resûlullah (s.a.v.), orada!” diye gösterildi. Resûlullah (s.a.v.) o
adamı çağırdı ve “kovayı getir” dedi. Onda çok az miktar su vardı. Mübarek
parmaklarını onun üzerine koydu. On parmağından da su akmağa başladı. İnsanlar
geldiler, kanasıya içtiler, bütün bineklerini de suladılar. Askerlerin
onikibin kısrağı ve onbeşbin devesi var idi. İnsanlar ise otuzbin kadardı.

H H H

“Allah (c.c.) yolunda muhârebe edip de ganimete ulaşan hiç bir topluluk yoktur
ki onlar, ahiretten olan sevaplarının muhakkak üçte ikisini dünyada elde
etmeğe acele etmesinler. Onlara yalnız üçte bir kalmıştır. Eğer ganimete
kavuşmazlarsa, onların ecirleri eksiksiz olur. Âhirette alacakları üç mükafata
karşı dünyada acele ettikleri iki şey harpten selamete çıkmaları ve ganimete
kavuşmalarıdır.” (Hadîs-i Şerîf-Müslim)

(Tebük Seferi, Hz. Mahmud Sâmî (k.s.))

HZ. ALİ’YE GÖRE PEYGAMBERİMİZİN TAVR-U HAREKETİ

Rasûlullah, meclisindekilere karşı dâima güleçti, güzel huylu idi.

Onun esirgemesi, bağışlaması çoktu. Asla katı kalpli, acı dilli, hoşa
gitmeyecek huylu değildi.

Kimse ile çekişmez, bağırıp çağırmazdı.

Kötü söz söylemezdi. Kimseyi, ayıplamazdı;

Pinti ve cimri değildi. Hoşlanmadığı şeye göz yumardı; umanı, umutsuzluğa
düşürmezdi; hoşlanmadığı bir şey hakkında susardı.

Kendisini, üç şeyden alıkoymuştu: Kimseyle çekişmezdi, çok konuşmazdı, boş
şeylerle uğraşmazdı.

Halkı da üç şeyde kendi haline bırakırdı: Hiç bir kimseyi ne yüzüne karşı, ne
de arkasından kınamaz, ayıplamazdı; hiç kimsenin ayıp ve kusurunu
araştırmazdı. Kimseyi, hakkında hayırlı ve sevaplı olmayan sözü söylemezdi.

Konuşurken, meclisinde bulunanlar, başlarına kuş konmuş gibi sessiz ve
hareketsiz dururlardı. Sözünü bitirip susunca, söyleyeceklerini söylerler,
fakat, onun yanında aslâ tartışmaz ve çekişmezlerdi. Birisi konuşurken,
öbürleri susarlar, konuşmasını bitirinceye kadar onu beklerlerdi.

Resûlullah’ın yanında, en sonrakinin sözü ile, en öncekinin sözü farksızdı.
Yâni, onun huzurunda en sonra konuşanda, ilk önce konuşan gibi dikkatle
dinlenirdi.

Meclisinde bulunanlar, bir şeye gülerlerse, o da onlara uyarak güler, bir şeye
hayret ederlerse, o da onlara uyarak hayret ederdi.

Huzuruna gelen gariblerin, yabancıların sözlerindeki ve sorularındaki katılık,
kabalık ve kırıcılığa, -Eshâbı da kendisi gibi hareket etsinler diye-
katlanırdı.

(Bir ihtiyaç sahibinin ihtiyacını talep ettiğini gördüğünüz zaman, ihtiyacını
ele geçirmesi için ona yardım ediniz!) derdi.

Gerçeğe uygun olmayan övmeyi kabul etmezdi.

Hakka tecâvüz edince de ya onu men ederek sözünü keser veya o meclisten kalkıp
giderdi. (İslam Tarihi, M.A.Köksal, Sh: 12)

MÜSLÜMANLARIN CENAZESİNDE

BULUNMAK

Ölen bir müslümanın cenazesinde bulunmamız, defin merasimi yapılmadan oradan
ayrılmamız hususlarındadır. Ölen kardeşimiz hakkında üzerimize vacib olan
cenâze namazı ve defin merasiminde bulunmak, ölen kimsenin ev halkına vacib
olan hakkı ödemek dinimizin bize emrettiği bir vazifedir.

Müslim, Tirmizî, Nesâî ve diğerleri merfûan şu hadîsi rivayet ederler: “Bir
müslümanın diğer bir müslüman üzerinde altı hakkı vardır:Bunlardan biri de,
ölen bir kimsenin cenazesinin takip edilmesidir.”

İmam Ahmed, Bezzar ve İbn Hibban bir hadisi şöyle rivayet ederler: “Hastaları
ziyaret ediniz, cenazeleri takip ediniz, bunlar size ahireti hatırlatır.”

Buhârî’nin anlattığı bir hadîsde; “Müslüman bir kimsenin  cenazesini inançla
ve ecrini Allah’tan bekleyerek takip edip namazını cemaatle kılan, gömülünceye
kadar onunla birlikte bulunan bir kimse, cenaze dönüşünde iki kıratla döner,
beher kırat Uhud Dağı büyüklüğündedir. Cenazenin namazını kılıp gömülmeden
yanından ayrılırsa bir kırat ecir ve sevapla dönmüş olur” buyurulmuştur.

(El Uhûdül Kübra, İ. Şar’rânî, Sh: 694)

Z Z Z Z Z

ADAM ÖLDÜRMEK

Kasden bir mü’mini öldürmek hususunda âlimler çeşitli görüşler belirtti.

Bâzıları, o ebedi cehennemde kalır derken:

Bâzıları da, o Allah’ın arzusunda kalır: Dilerse bağışlar, dilerse azap eder,
dediler.

– Ebedî cehennemde kalır, diyenlerin en önemli delili, Sâlim b. Ebî Caad
tarafından yapılan bir rivâyettir.

Şöyle anlatır:

– İbn Abbas (r.a.)’ın gözü kapandıktan sonra yanında bulunuyordum. Biri ona
geldi ve şöyle dedi:

– Bir mü’mini kasden öldüren kimse için ne dersin?

– Onun  cezası, ebedi cehennemdir, dedi.

O kimse tekrar sordu:

– Peki sonradan tevbe eder, yararlı işler yapar ve hidayete ererse, ne
buyurursun?

– Hidâyeti bulmuş olur. Nefsimi kudret elinde tutan Allah’a yemin ederim ki
anlattığın mânâda âyet nâzil oldu. onu nesheden bir başka âyet nâzil olmadı.

– Tevbesi makbul olur diyenlerin delili şu âyet-i kerimelerdir:

– “Allahû Teâlâ,  kendisine ortak koşanları bağışlamaz. Ama bunun dışında
kalanları dilediği kimse için bağışlar...”                             (Nisâ
Sûresi, âyet: 116)

– “O kimseler der ki, Allah ile beraber başka bir tanrıya yalvarmazlar.
Allah’ın haram kıldığı cana haksız yere kıymazlar...”     (Furkan Sûresi,
âyet: 69)

– “Ancak bir kimse tevbe eder, iyi amel işlerse, işte Allahû Teâlâ, bunların
kötülüklerini iyiliğe çevirir...”       (Furkan S., âyet: 70)

(Tenbihû’l Gâfilîn, S. 882)

BEDİR SAVAŞINDA PEYGAMBERİMİZİN (S.A.V.)

MÜCAHİDLERE HİTÂBESİ

Peygamberimiz (s.a.v.), Allah (c.c.)’a hamd-ü senâdan sonra Müslümanlara şöyle
hitab etti:

“Bundan sonra derim ki: ben sizi Allah (c.c.)’ın emir ve teşvik ettiği şeye
teşvik eder, nehy ettiği şeylerden de nehy ederim. Şüphe yok ki, şânı yüce
olan Allâh (c.c.) hak ve gerçek olanı emr eder. Doğruluğu sever. Hayır
sahiplerine - kendi katındaki mevki ve liyâkatlarına göre- sevab verir ki,
onlar onunla anılır ve onunla üstün sayılırlar.

Siz, hak yerlerinden öyle bir yerde bulundunuz ki Allah (c.c.) orada hiç
kimsenin Allah (c.c.) rızasından başka bir karşılık istediği amelini kabul
etmez!

Sabır; zahmet ve sıkıntı yerlerinde gösterilirse, Allâh onunla üzüntüleri
açar, dağıtır, gamdan kurtarır. Âhirette de felah ve necâta erişilir. Allah
(c.c.) aranızda bulunan Peygamberi, sizi Allah (c.c.)’ın buğz ettiği bazı
işlerinizi bu gün Onun görmesinden utanınız.

Allah (c.c.) “...Allah (c.c.)’ın gazabı, sizin kendinize (birbirinize) olan
öfkenizden daha büyüktür...” (Mü’min: 10) buyuruyor. O halde, Allah (c.c.)
Kitabında size emrettiği şeylere ve âyetlerinden gösterdiklerine bakınız.
Allâh (c.c.) size zilletten sonra izzet ve şeref verdi. Öyle ise, Kitabına ve
emirlerine (sımsıkı) sarılınız ki, Rabbınız sizden razı olsun. Rabbınızın bu
yerlerde size rahmetini ve mağfiretini vâd ettiği emrini yerine getirmeğe
duruşunuz ve imtihanı kazanınız! Çünkü, O’nun vadi hak, yüzü gerçek, ıkabı da
şiddetlidir. Ben ve siz Hayy ve Kayyum olan Allah (c.c.)’a bağlıyız. O’na
sığınmış, O’na tutunmuş, O’na dayanmışızdır. En son dönüşümüzde O’nadır.

Allah (c.c.) beni ve Müslümanları yarlığasın.”

          (M.A.Köksal, İslam Tarihi, C: 9, Sh: 129)

SALİH (A.S.)

Sâlih Aleyhisselâm, İsa (a.s.)’ya benzerdi. Beyaza çalar kırmızı benizli idi.
Düz saçlı idi. Kıvırcık saçlı değildi. Kendisi, İsa (a.s.) gibi yalın ayak
yürür, ayakkabı giymezdi.

Sâlih (a.s.) kavmi, ikinci Âd diye anılan Semud kavmi olup Arabul’âribedendir.

Sâlih (a.s.) davet ve tebligatına ısrarla devam etti. Davetini kabul
etmedikleri takdirde, Allah (c.c.)’ın gazabına ve azabına uğrayacaklarını
onlara haber verdi. Semud kavmi ile yirmi yıl uğraştı. İş uzayıp gidince Sâlih
(a.s.)’dan söylediklerini doğrulayacak bir âyet, bir mûcize göstermesini
istediler. Sâlih (a.s.) onlara: “Nasıl bir mûcize istersiniz?” diye sordu.

Semud kavminin, her yıl belli bir günde putlarını yanlarına alarak çıkıp
kutladıkları bir bayramları vardı. “Sen kendi ilâhına yalvar. Biz de kendi
ilahlarımıza yalvaralım. Eğer senin ilahın duanı kabul ederse biz sana tâbi
olalım. Eğer bizim ilahlarımız duamızı kabul ederse, sen, bize tabi ol”
dediler. Sâlih (a.s.) “olur” dedi.

Semud kavmi dualarında: Salih (a.s.)’ın yapacağı duasından hiç bir şeyi kabul
etmemesini, vesenlerinden, putlarından istediler. Semud kavminin seyyidi, ulu
kişisi olan Cenda’ b. Amr: “Ey Salih! Şu kayanın yanına bizimle birlikte git.
Kayanın içinden bizim için şöyle vasıfta bir dişi deve çıkarırsan, senin
peygamberliğini doğrular ve sana iman ederiz” dedi.

Sâlih (a.s.) kayanın yanında namaz kıldı. Yüce Allah (c.c.)’a dua edince, kaya
sanki doğum sancısı gibi sancılandı. Gebe bir kadının hareketi gibi hareket
etti. Titredi sonra da ikiye ayrılarak içinden istedikleri vasıfta bir deve
çıktı. Kaya bir deve doğurdu. Semud kavmi bu deveyi istedikleri kadar
sağarlar, kablarını kacaklarını sütle doldururlardı. Bunun üzerine Cenda b.
Amr ile kavminden bazı kişiler Sâlih (a.s.)’e iman etti. Diğer vesenlerin
sahipleri engel oldular. Onlar da bunlara uyarak iman etmekten vaz geçtiler.
(M.Âsım Köksal, Peygamberler Tarihi, Sh: 127)

HZ. ALİ (R.A.)’NİN HALİFE SEÇİLMESİ

Hz. Osman Zi’n-Nureyn (r.a.)’in şehâdetinden sonra bu fâciânın neye müncer
olacağı meçhûl bulunduğundan ehli Medine telâşa ve endişeye düştü, kimse ne
yapacağını bilemedi. Hilafeti Hz. Ali (r.a.)’ye kabûl ettirmek üzere onun
başına üşüştüler.

Hz. Ali (r.a.):

– “Bu iş sizin işiniz değildir. Ehl-i Bedr’in işidir” dedi. Medine’de mevcud
olan Ehl-i Bedir, hilâfete Ali (r.a.)’yi lâyık gördüler ve onun yanına
vardılar. “Elini ver, bey’at edelim” dediler.

Hz. Ali (r.a.):

“– Beni bırakınız, başkasını arayınız, önümüze bir iş çıkacak ki onun, akıllar
almaz, gönüller mütehammil olmaz şekil ve renkleri vardır. Bence vezîr olmak
emir olmakdan evlâdır. Siz kimi intihâb ederseniz ben de ona bey’at ve
cümleden ziyhade itâat eylerim.” dedi.

Onlar da:

“– Yâ Ali (r.a.), Allah (c.c.) için insâf et. Ehl-i İslâm’ın başına gelen
felâketi görmüyor musun?” diyerek ısrar edince Hz. Ali (r.a.) kabûle mecbûr
olup kararını ertesi güne bıraktı.

Hz. Ali (r.a.):

“– Bu iş sizindir onda kimsenin hakkı yoktur. Siz kimi isterseniz halife odur.
Dün bir karar üzere ayrılmış idik ki ben istemiyerek söz verdim,” deyince
hepsi: “– Biz dünkü karar üzereyiz” demeleriyle,

Hz. Ali (r.a.)’da:

“– Şâhid ol yâ Rabbi” dedi.

Hz. Ali (r.a.)’ye Mescid-i Nebevî’de Hicrî 35 senesi Zi’lhicce’nin
yirmibeşinci ve Cum’a günü bey’at olundu.

          (Hz. R.M.Sâmi (k.s.), Hz Ali (r.a.), Sh: 62)

ASHÂB CENNETE KOŞUYOR

Bedir Harbi’nde Resûl-i Ekrem (s.a.v.) Efendimiz Hazretleri hücûm emri verdi.
Şöyle ki:

“– Her kim bugün düşmândan yüz çevirmeyip de sebât eyler ve şehîden vefât
eylerse, Cenâb-ı Hakk elbette onu Cennet’e koyacaktır. Bugün şehîd olanlara
Cennet’ül-Firdevs hazır ve onlara Rıdvân muntazırdır!” yollu hem sahîh, hem
müessir sözlerle Ashâb-ı Kirâm’ını teşvîk ederek:

“– Haydi şiddetli hamle ve hücûm ediniz!” diye buyurdu.

Hazreç Kabilesinden Umeyr bin Humâm (r.a.) Hazretleri hurma yerken Cennet
müjdesini işittikte

“– Peh peh! Cennet’e  girmek için şu heriflerin elinde ölmekten başka bir şey
lâzım değil mi? Pek iyi!” diyerek elindeki hurmaları yere attı ve hemen sell-i
seyf ederek şehâdetin fazîletine dâir güzel ve müessir beyitler söyleyerek
düşmân üzerine hücum etti. Artık geri dönmeyip nice müşrikîni katl ettikten
sonra nihâyet kendisi de şehîd olarak Cennet’ül-Firdevs’e gitti.

Millet-i İslâmiyye’de oktan başka silâh ile şehîd olanların birincisi Umeyr
Bin Humâm (r.a.)’dır.

Afrâ Hâtun (r.a.)’un büyük oğlu Avf (r.a.) dahî şehâdet mertebesine nâil olmak
için zırhını çıkarıp attı ve hemen sell-i seyf  ederek düşmân üzerine hücum
etti. Ve müşrikînden nicelerini öldürdü. Nihâyet kendisi de şehîd olup
murâdına erdi (r.a.).

          (Hz. M.Sâmi (k.s.), Bedir Gazvesi, Sh: 54-55)

FİTNENİN İNMESİ

Allah Teâlâ: “Sizden yalnız olarak zalimlere erişmekle kalmayacak olan
fitneden sakınınız...” ve benzeri âyetleri buyurmuştur. (Enfal S. 25)

1- Müslim’in rivayet ettiği hadiste Resûlullah (s.a.v.) Efendimiz: “Karanlık
geceler gibi fitneler olmadıkça kıyamet kopmayacaktır. Kişi mü’min olarak
sabah eder, kafir olarak akşamlar ve dinini az bir dünya metaına karşılık
satacaktır” buyurmuştur. (Sahih-i Müslim: 4/2 208)

2- Yine hadisi şerifte: Rasûlullah (s.a.v.) Efendimiz bir gün yüzü kıpkırmızı
olduğu halde telâşla dışarı çıktı ve:

– Lâ ilâhe illallah. Vukuu yaklaşmış olan şerden (büyük fitneden) dolayı vay
Arabın haline!.. Bugün Ye’cûc ile Mecûc seddinden şunun gibi bir delik
açıldı., buyuruyordu. Bunu söylerken de baş parmağı ile onu takip eden
(şahadet) parmağını halka yapıp açılan deliğe misal verdi. (Zeynep der ki)
bunun üzerine ben:

– Ey Allah’ın Rasûlü: İçimizde bunca iyi kimseler varken biz helâk olurmuyuz?
diye sordum. Rasûlüllah (s.a.v.):

– “Evet (fasklık, fâcirlik, fuhuş, ahlaksızlık, zulüm gibi maddî ve manevî her
çeşit içtimai) pislik çoğaldığı zaman helak olursunuz” buyurdu.

3- Usâme (r.a.)’den rivayet edilen hadis-i şerifte şöyle denilmiştir:

“Peygamber (s.a.v.) yüksek bir yerden Medine evleri arasında yükselen köşklere
baktı da sonra:

– Benim görmekte olduğum helak yerlerini sizlerde görebiliyor musunuz? Ben
evlerinizin aralarına fitne ve felaket mahallerini şiddetli yağmur sellerinin
açtığı yaralar gibi görüyorum,” buyurdu. Sahihi Müslim 4/2211.       (İmam
Şa’rânî, Ölüm, Kıyâmet, Âhiret, Sh: 367)

İNSANLARIN ÜSTÜNÜ PEYGAMBERDİR

Bir  mü’min, peygamberlerin derecelerinin velilerin mertebelerinden üstün
olduğuna inanacak.

Çünkü veliler yüce derecelere ancak Allah ve Resûlüne, üstün bir tâat
göstermekle yükselebilirler. Peygamberlere tâat ise Allah’a saygının tâ
kendisidir. Nitekim Allah Celle ve Alâ şöyle buyuruyor:

“Kim Allah’a ve Peygambere itaat ederse işte onlar, Allah’ın kendilerine
nimetler verdiği peygamberlerle, sıddîklarla, şehidlerle, iyi adamlarla
berâberdirler. onlar ne iyi arkadaştır.” (En-Nisâ: 69)

Başka bir âyette de (meâlen) şöyle buyuruluyor:

“Kim Allah’a Peygamberine itaat ederse (Allah) onu altından ırmaklar akan
Cennetlere sokar ki onlar orada ebedî kalıcıdırlar. Bu, en büyük bir kurtuluş
(ve saâdet) dir”. (En-Nisâ: 13)

Peygamber sallallahu aleyhi ve sellem buyuruyor:

“Ben Âdem oğlunun efendisiyim. (Ama) böbürlenmiyorum”.  (Sevadü’l A’zam, Sh:
37)

ALLAH (C.C.) YARATICIMIZDIR

Bir mü’minin Allah Teâlânın mahlukatı yaratmadan önce de “Hâlık = yaratıcı”
sıfatına sahip bulunduğunu, Cenâb-ı Hakk’ın zatında bir değişikliğin meydana
gelemeyeceğini bilmesi gerekir.

“Allah Teâlâ mahlukatı halketmeden önce Hâlık değildi, yarattıktan sonra bu
sıfatı aldı” diyenin bu sözü: “Allah ilâh değildi, sonradan oldu” demeye
benzer ki bu söz (açık) bir küfürdür. Çünkü Allah her şeyi yaratandır, Vâhid
ve Kahhar’dır.

En iyisini Allah bilir.

İnanan kişinin Allah Celle ve Alânın bizatihi âlim ve Kâdir olduğunu, ilim ve
kudret sahibi bulunduğunu bilmesi lâzımdır.

Bil ki gerçek mânada âlim, ilmi olandır. Bilgisi olmayanın “âlim” sıfatıyla
çağırılması ya mecazî anlamdadır, ya o kişinin lâkabıdır veya yalan bir
isnaddır. Mefhûm-i hakîkîsiyle âlim ve kâdir yalnız Allahtır. O’ndaki bu
sıfatlar mecazîdir, yahut lakabtır veya yalandır demek küfürdür. Çünkü Cenâb-ı
Hak:

“...O’nun ilminde yalnız kendisinin dilediğinden başka hiçbir şey’i (kâbil
değil) kavrayamazlar” buyurmuş. (El-Bakara: 255)

Diğer bir âyetinde de şöyle buyuruyor:

“O’nun ilmi olmaksızın hiçbir dişi gebe olamaz, doğuramaz da.” (Fâtır: 11)

Aksini iddia eden bid’atçıdır.         (Sevadü’l A’zam, Sh:43)

ÖLÜM VE AZRAİL ALEYHİSSELAM

Rivayet olunur ki: İbrahim Aleyhisselam Azrail (a.s.)’a şöyle dedi:

– Ey Azrail! Sen kötü insanın ruhunu alırken hangi surette ona göründüğünü
bana gösterebilir misin?

– Sen buna tahammül edebilir misin?

– Evet tahammül ederim.

Azrail (a.s.):

– Öyleyse yüzünü başka tarafa çevir, dedi.

Hz. İbrahim (a.s.) ondan yüzünü çevirdi. Sonra döndü ki o:Korkunç kıyafetli,
pis kokulu, saçları dikleşmiş siyah bir adam... Ağzından alev saçıyor ve
burnundan duman çıkıyor. Bu manzarayı gören İbrahim (a.s.) düşüp bayıldı.
Sonra ayıldığı zaman Azrail (a.s.) ilk suretinde göründü ve İbrahim (a.s.) ona
şöyle dedi:

– Kötü adama hiçbirşey olmasa da, yalnız senin yüzünü görmek ona kâfidir.

` ` `

İbrahim (a.s.), ölülerine ağlayan birtakım insanları gördü. Onlara şöyle dedi:

– Ölüler için değil, kendiniz için ağlasanız daha hayırlı olur. Zira ölen üç
korkudan kurtulmuştur:

1. Azrail’in yüzünü görmekten. Çünkü o, O’nu bir defa görüp

    geçti.

2. Ölümün acısından. Çünkü o, onu da tattı.

3. Hayatın ne şekilde sona ereceğinden. Ondan da emin oldu.

“Akıllıya gereken; kendi nefsi için ağlamak “Zira ağlanacak odur” ve ölümün
ensesinde onu beklemekte olduğunu bilmektir.”  (Hz. R.Mahmud Sâmi (k.s.), Hz.
İbrahim (a.s.), Sh: 28-29)

` ` `

DÜNYA MÜ’MİNE ZİNDANDIR

Hadis-i Şerîfte:

“– Dünyâ mü’minin cehennemi, ve kâfirin cennetidir.” Yani bir mü’min dünyada
ne kadar sayısız nimetlere gark olsa yine cennete nisbetle cehennemde gibidir.
Bir kâfirde dünyada ne kadar belâ ve musibetle muazzeb olsa, yine cehennemde
göreceği şiddetli azaba nisbetle cennette gibidir.

Bu hadis-i şerifin ma’nasında şöyle bir te’vil vardır. Dünya mü’min için
cehennemdir. Zira mü’min dünyada bir kusur yapmışsa cezasını Cenab-ı Hak
dünyada verir. Eğer kâfir dünyâda bir iyilik yapmışsa mükafatını dünyada
verir. Onun için dünya mü’minin cehennemi kâfirin cennetidir. Hak Teâlâ
Hazretleri bir mü’min kulunu ahirette cehenneme sokma murad ederse ona dünyada
cezasını verir.

Sallallahu Teâlâ aleyhi ve sellem Efendimiz:

“– Hiç ölmeyecekmiş gibi dünya için, yârın ölecekmiş gibi âhiret  için çalış.”
buyurmuşlardır ki hem dünya ve hemde ukbâ için çalışmamızı emreder. Şu kadar
var ki emanet bir hayattan ibâret olan fani dünyâdan ziyâde hayat-ı ebediyye
için “ehem mühim olana tercih edilir” kaidesine uyarak gayret etmemek
lazımdır.

Vücûdu dünya işine, kalbi de Cenab-ı Allah’a sarf etmekle dünya ve ahiret
saâdeti hasıl olur.

(R.Mahmud Sâmî (k.s.), Musâhabe-6, Sh: 175)

` ` ` HZ. EBÛBEKİR (R.A.)

Hz. Ebû Bekir (r.a.) olduktan sonra bir gün çarşıda alış-veriş ediyordu.
Evinin ihtiyaçlarını  temin ediyordu. Asâb-ı Kirâm (r.a.) bunu görünce:

– Ya Emîre’l-Mü’minin! Sana maaş bağlayalım. Sen Müslümanların işlerini gör,
dediler. Her gün için iki dirhem ücret tâyin ettiler. Hz. Ebû Bekir:

– Ben za’if bir kulum. Bu kadar paranın karşılığı olan işi yapamam buyurdu.

Bunun üzerine günlük ücret olarak bir dirhem iki danık tâyin ettiler. Hz. Ebû
Bekir,  günlük ücretini alır bir testiye atardı. Ayrıca mesâi saatlerinin
dışında alış-veriş eder, geçimini sağlardı. Vefatına yakın kızı Hz. Âişe’yi
çağırdı: (Testiyi döktü.) Bunu Ömer b. Hattab (r.a.)’a götür. Bu paralar
Müslümanların hakkıdır. Yine Müslümanlardan münâsib kimselere versin, buyurdu.
Hz. Âişe, Hz. Ömer halîfe olduğu zamân huzûruna götürüp babasının vasiyyetini
söyledi. Hz. Ömer (r.a.) ağlayarak:

– Ey Sıddîk! Bize büyük bir iş verdin. Vefâtından sonra bile adâleti elden
bırakmıyorsun. Senin yolundan kim yürüyebilir? buyurdu.

Hz. Ebû Bekir (r.a.) Resûlullah (s.a.v.)’ın vefâtından sonra her geçen gün
biraz daha zayıflıyordu. Bir gün kızı Âişe (R.anhâ) Sıddık (r.a.)’a, bu
zayıflamanın sebebini sordu. Cevâbında:

– Beni Hz. Muhammed (s.a.v.)’in ayrılığı zayıflattı, buyurdu.

Bu muhabbetin ne kadar çok olduğu düşünülmelidir. Böyle büyük bir zâta kin ve
düşmanlık eden, kötü zânda bulunanlar, ne yüzle Hak Teâlâ Hz.’lerinden rahmet
ve Resûlü (s.a.v.)’nden şefaat bekleyecektir.           (Şemsüddîn Ahmet
Efendi, Dört Büyük Halife)

Mİ’RÂC  GECESİ

Cenâb-ı Allah (c.c.)’ın emriyle sevgili Peygamberimiz (s.a.v.) “Burak” adı
verilen semavî bir binek ile bu gecede Mescid-i Haram’dan, Mescid-i Aksa’ya
gitmiştir. Yolculuğun başlangıcını,Resûl-i Ekrem Efendimiz (s.a.v.) şöyle
anlatmıştır:

“Ben Kâbe’de, Hıcr-ı İsmâil’de, uyku ile uyanıklık arasında bulunduğum bir
sırada, bir de baktım. Cibrîl (a.s.) bana Burak’ı getirdi.”  Böylece başlayan
yolculuk bir gece içinde tamam olmuştur. Peygamberimiz (s.a.v.) Mescid-i
Aksa’da iki rek’at namaz kılmıştır. “Bana peygamberler gösterildi, onlara,
imâm olarak namaz kıldırdım”  diyerek Mescîd-i Aksa’daki namazı ta’rîf
etmiştir. Sonra yine Cebrâil (a.s.) ile birlikte semaya yükselerek “Sidret’ül
Müntehâ” denilen kısma geldiği zaman Cebrâil (a.s.) Sevgili Peygamberimiz
(s.a.v.)’e:

- “Yâ Resûlallah, artık ben ileri gidemem. Eğer bir parmak ileri gidersem yanarım. Daha ilerisi Allah (c.c.)’a ve Habîb’ine aiddir” demiştir.

Bundan sonra Peygamberimiz (s.a.v.) “Refref”  adı verilen vasıta ile bu ulvî
seyahâta devam ederek Arş, Kürsî, Cennet, Cehennem gibi varlıkları
seyretmiştir. İşte Mi’râc, sadece âlemlere rahmet olarak gönderilen sevgili
Peygamberimiz Hz. Muhammed (s.a.v.)’e nasib olmuş, ulvî, semavî bir
seyahâttir. Bu olayın geçtiği geceye de İsrâ veya Mi’râc gecesi adı verilir.
(Tebliğ Derg.)

RECEB’İN YİRMİ YEDİNCİ GÜNÜ

YAPILACAK İBÂDETLER

Ebû Hüreyre (r.a.)’den rivâyet edilmiştir:

Resûlullah (s.a.v.):

“Receb’in yirmi yedinci gününü oruç tutan kimse için altmış ay oruç tutmuş
sevâbını Hakk Teâlâ yazar. Ve o gün Nebî (s.a.v.) üzerine Cebrâil (a.s.)’in
Peygamberlik vazîfesini indirdiği ilk gündür.” buyurdu.

Hasan-ı Basrî (r.a.) anlatmıştır:

“Abdullah b. Abbas (r.a.) Receb’in yirmi yedinci sahabından itibâren i’tikâfa
girerdi. O, öğle vaktine kadar namaz kılardı. Öğle namazını kıldıktan sonra
biraz istirahât eder ve sonra (dört rek’at) namaza, her rek’âtta bir (Fâtiha)
ve  (İnnâ Enzelnâ Fî Leyletil’Kadr)’i üç defa ve (Kul Hüval’lahu Ahad)
sûresini elli defa ve Felâk ve Nâs Sûrelerini birer def’a okuyarak kılardı.
Sonra ikindi vaktine kadar duâ ederdi. İbni Abbas (r.a.), Resûlullah
(s.a.v.)’ın böyle yaptığını da söylerdi.”

Ebû Hüreyre ve Selman-ı  Fârisî (r.a.)’dan bildirilmiştir:

Resûlullah (s.a.v.): “Receb’de bir gün ve bir gece vardır ki o günde oruç
tutan ve o gecede namaz kılan kimse için yüz sene oruç tutmuş ve yüz sene
ibâdet etmiş gibi sevâb verilir.” buyurdu. O gün, Receb’in çıkmasına üç gün
kalan gündür. Yani, Receb’in yirmi yedinci günü ve gecesidir. Ve o gün,
Nebîmiz (s.a.v.)’in Peygamber olarak tâ’yîn olunduğu gündür.   (Üç Aylar ve
Fazîleti, Sh: 39)

j j j j j

Mİ’RÂC GECESİNDE KILINACAK NAMAZ

VE OKUNACAK DUÂ

Receb’i Şerîf’in yirmi yedinci gecesi oniki (12) rek’at namaz kılınır. Her iki
rek’atta selâm verilir. Her rek’atta bir (1) Fâtiha ve onbir (11) İhlâs
okunur. Namazdan sonra yüz (100) Salavât-ı Şerîfe ve şu duâ okunur:

Allahümme innî es’elüke bimüşâhedeti esrâr’il-muhibbîne ve bil hılvetilleti
hassaste bihâ Seyyid’il Mürselîn. Hîne üsriyet bihî leylet’üs-sâbi’u vel
ışrûne en terhame kalbiy’el hazîne ve tücîbe da’veti yâ ekrem’el-Ekremîn.
Amîn!

 a a a

Resûlullah (s.a.v.)’in mi’râcı hicretten bir sene sekiz ay evvel vuku
bulmuştur. Rûh ve cesetle berâber gerçekleşmiştir.

Mi’râcın gece olmasındaki hikmet gaybe îmân cihetinden mü’minlerin tasdik
ederek îmânlarının ziyâdeleşmesine (kuvvetlenmesine) vesîle olacağı gibi,
kâfir ve münkirin de küfrünün artmasına sebeb olmuştur.

Ebû Seleme (r.a.) der ki:

“Mi’râc, İsra Vak’ası üzerine müşrikler fitne buhranına düşerek âdeta deli
gibi oldular. Ebû Bekir (r.a.)’in yanına koşarak Resûlullah (s.a.v.)’ın:

- Muhammed (s.a.v.)’in doğru sözlü olduğuna kanâatım vardır. Bu kanâatımı size de bildiririm.

- Evet tasdik ediyorum. Değil böyle, bundan daha ziyâde uzaklarına da,  meleklerin gökten haber getirdiklerine de inanmışımdır, dedi.”

( Hz. R.M.Sâmî (k.s.) Musâhabe C. 3, S. 29)

Mİ’RÂC’A ÎMÂN

Peygamber sallallahu aleyhi ve sellemin “Mi’râc”ını, göklere yükselip “Arş”a
vardığını ikrâr eyleriz. Mi’râcı inkâra kalkışıp bu husûstaki Âyetleri
reddeden Allah’a küfretmiştir. âyetleri doğrulayarak Beyt-i Makdis’e gittiğini
kabul ettiği halde; “Mi’râc”ı (Kudüs-i Şerîften itibâren gökler âlemine
yükseldiğini) inkâr edip: “Bilmiyorum, göklere yükseldi mi yükselmedi mi?”
diye tereddüt gösteren bid’atçıdır.

Mi’racın hak olduğunu isâbet eden delil:

“Sâhibiniz (Peygamber doğru yoldan) sapmadı. Bâtıla da inanmadı. Kendi (re’y
ü) hevâsından söylemez o. O, kendisine (allah tarafından) ilkâ edile gelen bir
vahyden başkası değildir. Onu müdhiş kuvvetlere mâlik olan öğretti. (Ki o)
akıl ve re’yinde kâmil bir melek) dir. Hemen (kendi suretine girip) doğruldu.
O, en yüksek ufukta idi. Sonra (Cebrâil ona yâni Peygamber sallallahu aleyhi
ve selleme) yaklaştı. Derken sarkdı. (Bu suretle o, Peygambere) iki yay kadar
yâhûd daha yakın olduda (Allahın) kuluna vahyettiğini iletti. Onun gördüğünü
kal(i) yalana çıkarmadı. Şimdi siz onun bu görüşüne karşı da kendisiyle
mücadele mi edeceksiniz? Andolsun ki onu diğer bir defa da Sidret’ül-
Müntehâ’nın yanında gördü o, ki Cennet’ül-Me’vâ onun yanındadır. O (gördüğü)
zaman Sidre’yi bürüyordu onu bürümekte olan. (Peygamberin) göz (ü gördüğünden)
ağmadı, (onu) aşmadı da”. (En-Necm: 2-17) meâlindeki Âyetlerle Allah Resûlü
(s.a.v.)’nün şu Hadîsleridir:

 İbn-i Mes’ûd radıyallahu anh’in rivâyetine göre sallalahu aleyhi ve sellem
Efendimiz şöyle buyurmuş:

“Göklere çıktığım gece, Allah’ın dostu İbrâhim ile karşılıklı konuştuk.
Ayrılacağım sırada  bana şöyle dedi:

– Ya Muhammed, ümmetine benden selâm söyle ve onlara de ki Cennet çok hoştur,
hayır ve tâatlere koşun, Allah’ın rızâsını isteyin.”  (Sevâ’ül A’zâm, Sh: 29)

BEŞİKTE KONUŞAN ÇOCUKLAR (I)

1-Yûsuf (a.s.)’a şehâdet çocuk.

2- Peygamber Efendimiz (s.a.v.): Doğumunda, en evvel kelâmı:“Allah’ü ekber
kebiran vel hamdû lillâhi kesiran ve sübhânellâhi bükraten ve esîlân” oldu.

3- İsâ (a.s.) doğduğunda: “Dedi ki:Ben gerçekten Allah’ın kuluyum. Bana kitab
verdi ve beni nebî kıldı.” (Meryem: 30) âyetini okudu.

4- İbrahim (a.s.) doğup yere düştüğünde ayağa kalkıp dedi ki:

“Lâ ilâhe illâhü vahdehûle şerîkelehûlehülmülkü velehülhamdü,
elhamdülillahillezî hedânâ lıhâzâ.”

5- Nûh (a.s.) mağarada doğduğunda, vâlidesi, vâ Nûhâh dedi. Nûh (a.s.)
vâlidesini teselli için, dedi ki:

“Ey anne, korkma, beni yaratan muhakkak beni muhafaza eder.”

6- Mûsa (a.s.) doğduğunda oturarak vâlidesine dedi ki:

“Ey anne benim için korkma, muhakkak Cenab-ı Allah (c.c.) benimledir.”

7- Yûsuf (a.s.) vâlidesi karnında iken “Ben uzun müddet babamdan uzak
kalacağım.” diye konuştu. Vâlidesi bunu babası Ya’kûb (a.s.)’a haber verdi. O
da “bu sırrı gizle” dedi. Vâlidesi aksırınca Yûsuf (a.s.) vâlidesinin hamdine
“yerhamükillah” dedi.

Orada hazır olan cemâat Yûsuf’un vâlidesinin karnındaki kelâmını işittiler.
(Devamı Yarın)

BEŞİKTE KONUŞAN ÇOCUKLAR (II)

8- Firavun’un kızına hizmet eden ve onun başını tarayan hizmetçi -İslâm
oldukta- kızı babasına verdi. Firavun da kendisinin ve evlâdlarının bakır
kazanda kaynar suya atılmasını emretti. En sonra sıra kucağında südünü emen
çocuğuna gelince vâlidesine dedi ki: “Sabr et zira sen hak din üzerindesin.”

9- Bunlardan biri de Mübârekü’l-yemâmedir. Bazı sahabe Mekke’de bir eve
girince Resûlullah (s.a.v.)’ı gördüler. O sırada bir adam geldi bir günlük
çocuğu bir hırkaya sarmış idi.

Nebî (s.a.v.) Ona:

– Ey çocuk ben kimim buyurdu? Çocuk ta fasîh bir lisân ile:

– Sen Resûlullah’sın, Allah’ın elçisisin dedi. Resûlullah (s.a.v.): “Doğru
söyledin. Hakkında Allah mübarek kılsın” buyurdu ve o çocuk bir daha
konuşmadı. Onun kendisine Mübarekü’l Yemâme ismi verildi. Bu vak’a Veda
Haccı’nda oldu.

10- Rahip Cüreyc bir kiliside ibâdet ederdi. Beni İsrâl kızlarından bir kız
nefsini râhibe teklif etti. Râhip iltifât etmeyip reddetti. Sonra o kız
nefsini bir çobana teslim etti. Ondan bir çocuk oldu. Kız Cüreyc’e iftira ile
bu çocuk Rahib Cüreyc’den oldu dedi. Cüreyc’i dövdüler, kilisesini de
yıktılar.

Cüreyc namaz kıldı, o çocuğun başına elini koydu ve dedi:

– Seni yaratan Hâlik için haber ver, baban kimdir? Allah’ın izniyle çocuk
konuştu ve:

– Babam filân çobandır dedi.

Cüreyc’den özür dilediler ve kilisesini tekrar yaptılar.

(Hz. R.M.Sâmi (k.s.), Hz. Yusuf (a.s.), Sh: 53-5)

ŞA’BÂN AYININ FAZÎLETİ

Ebû Hüreyre (r.a.)’in bildirdiği Hadîs-i Şerîfte: “Şa’bân benim ayım, Receb
Allah-û Teâlâ’nın ayı, Ramazân da benim ümmetimin ayıdır. Şa’bân günahların
keffâret ayı, Ramazân ise, günâhların temizleyici ayıdır” buyuruldu. Yine
buyurdu: “Şa’bân, Receb ile Ramazân ayları arasında bir aydır. İnsanlar bundan
gâfildir. Halbuki Şa’bân’da kulların ameli, Allah-û Teâlâ (c.c.)’nın dergâhına
çıkarılır. Ben, Şa’bân’da oruçlu olduğum halde, amelimin çıkarılmasını arzu
ederim.” Enes bin Mâlik (r.a.)’in bildirdiği Hadîs-i Şerîfte: “Receb ayının
diğer aylara olan üstünlüğü, Kur’ân-ı Kerîm’in diğer kitablar üzerine olan
üstünlüğü gibidir. Şa’bân ayı’nın diğer aylardan üstünlüğü, benim, diğer
peygamberlerden üstünlüğüm gibidir. Ramazân’ın diğer aylardan üstünlüğü,
Allah-û Teâlâ (c.c.)’nın yarattıklarına olan üstünlüğü gibidir.” buyruldu.
Enes bin Mâlik (r.a.) der ki: “Resûlullah (s.a.v.)’ın Eshâb-ı Kirâmı, Şa’bân
ayının hilâlini görünce, Mushaf-ı Şerîf üzerine kapanıp, Kur’ân-ı Kerîm
okumağa devâm ederlerdi. Müslümanlar bu ayda, mallarının zekâtını çıkarıp
Ramazân-ı Şerîf’te oruç tutacaklara kuvvet ve kudret bahşetmek için fakir,
miskin ve zaîflere verirlerdi.” Ecel ve rızıkları ve o yıl hacca gideceklerin
yazıldığı Berât gecesi Şa’bân-ı Şerîfin on beşinci gecesidir. (Günyet’it
Tâlibîn: 289)

a a a a

“bir kimse kız evlâdından bir şeyle iptilâ olunur da, onlara iyi bakarsa
kızlar kendisine cehenneme perde olur.”   (S.Müslim, C: 10, Sh:595)

“Kişi sevdikleriyle berâberdir.”      (S.Müslim, C: 10, Sh:610)

DİNLENMEK

Tedavi şekillerinden birisi de dinlenmektir. Yorgun kimse dinlenmez ise hasta
olur. Hasta kimsede istirahat etmedikçe iyileşmez. Nitekim Peygamber Aleyhis-
Selâm: “Zaman zaman gönüllerinizi dinlendiriniz” buyurmuştur. Yüce Allah
geceyi dinlenme, gündüzü de çalışma zamanı olarak yarattığını Kur’ân-ı
Kerîm’in çok âyetinde açıklamıştır. Nitekim “Dinlensinler diye geceyi
yarattığımızı ve (çalışsınlar diye) gündüzü aydınlık yaptığımızı görmediler
mi? İman eden bir kavim için bunda ibretler vardır.” (Neml: 86) buyrulmuştu.
Başka bir âyette ise şöyle denmektedir: “(Ey habibim) De ki: Hiç düşündünüz
mü? Eğer Allah, geceyi üzerinizde tâ kıyâmet gününe kadar aralıksız devam
ettirse, Allah’tan başka size gündüzü getirecek tanrı kimdir? Halâ işitmeyecek
misiniz? De ki: Söyleyin bakalım, eğer Allah, gündüzü üzerinizde tâ kıyâmet
gününe kadar devam ettirse, Allah’tan başka istirahat edeceğiniz geceyi size
getirecek tanrı kimdir? Halâ görmeyecek misiniz? Merhametinden dolayı Allah
geceyi ve gündüzü yarattı ki, geceleyin dinlenesiniz, gündüzün ise O’nun fazlı
kereminden (rızkınızı) arayasınız. Umulur ki şükredersiniz!” (Kasas: 71-73)

Süreyh el-Hârisî (r.a.) demiştir ki: “Bir defasında ben, Âişe (r.a.)’ye
hitâben: “Peygamber Aleyhi-Selam dinlenmek maksadıyla, sahraya çıkar mıydı?”
diye sordum. Bunun üzerine Âişe: “Evet, şu sulu yaylanın tepesine çıkardı...”
dedi. Müsned Şerhinde bildirildiğine göre, Peygamber Aleyhis-Selâm, herhangi
bir şey konusunda üzüntülü ve kederli olduğu zaman, sahra (yayla)ya çıkar, bir
müddet kendi başına kalır, insanlardan uzaklaşırdı. Yine Peygamber Aleyhis-
Selâm, Eslem Kabîlerinden Rebeze Yaylası’na gitmek isteyen Seleme b. Ekvâ’ya
hitâben: “Ey Eslemliler! Yaylalara çıkınız! Nesîn rüzgârlarını (güzel
havalarını) koklayıp teneffüs ediniz! Kuytu ve güzel yerlerinde de
konaklayınız...” buyurmuştur. Peygamber Aleyhis-Selâm bir defasında müezzin
Bilâl-i Habeşî’ye hitâben: “Ey Bilâl! Ezanı okumak ve namaza başlamakla -dünya
işlerinin sıkıntılarını terk edip ilahi huzura yönelmekle- bizi dinlendirdi.
Haydi ezan oku.” buyurmuştur.

(Tıbbî Nebevî, Sh: 209)


MUHACİRLER’İN FAZİLETLERİ

Kur’ân-ı Kerîm, muhacirlerin dünyadaki yüksek derecelerine, ahiretteki kemal
mertebelerine işaret ederek der ki:

Bismillhahirrahmanirrahim

“Onlar ki, zulme uğrayarak hicret etmişlerdir, onlara dünyada ecirler ihsan
edeceğiz. Fakat onların Ahiretteki ecirleri, bilseler daha büyüktür.” (Nahl:
41)

Kur’ân-ı Kerîm muhacirlerin bütün şedaide, ruhani ve cismani azablara karşı
gösterdikleri sabır ve metanete işaret ederek der ki:

“Onlar ki Allah yolunda hicret ederek sonra öldürüldüler, yahut öldüler,
Cenab-ı Hak onları hiçbir kesintiye uğramıyacak nimetlerle rızıklandırdı Allah
(c.c.) muhakkak ki, rızık ihsan edenlerin en hayırlısıdır. Onlar öyle bir yere
gireceklerdir ki, ondan hoşnut olacaklardır.” (Hac: 58-59).

Muzayaka ve güçlük zamanında Resul-i Ekrem’e yardım edenler hakkında
Kur’ân’da:

“Cenab-ı Hak güçlük zamanında Resul-i Ekrem’e uyan muhacirlerle Ensar’ın
tevbesini kabul etmiştir.” (Tevbe: 117)

(Siyer-i Nebi, C: 2, Sh: 413)

HASET

Haset hakkında Rasulûllah (s.a.v.) hazretleri şöyle buyurmuştur. “Ateş odunu
yediği (yakıp bitirdiği) gibi hasette hasenatı yer, bitirir.” “Üç (şey vardır
ki) onlardan hiç bir kimse kurtulamaz.

1- Su-i zan

2- Uğursuzluk sayma

3- Haset

Onlardan kurtulma yolunu size bildireyim mi?

Su-i zanda bulunduğunda onu incelemekten vaz geç. Uğursuzluk düşüncesine
kapıldığın zaman onu geçiştir. Haset zamanda onu isteme.

Zekeriyya aleyhisselam buyurdu ki:

Allah (c.c.) buyurur:

Haset eden benim nimetime düşmandır. Benim hükmüme öfkelidir, benim kullarım
arasındaki taksimime razı değildir. Bilki hased haramdır. Haset, başkasının
nail olduğu nimetin zevalinden veya uğradığı musibetten sevinmendir.
Başkasının nail olduğu bir nimetten ondan zevalinin istemediğim halde aynı
nimete nail olmaya, imrenmekten ibaret gıpta haram değildir. Hasedin sebebi,
ya kibir ya düşmanlık veya da nefsin habisliğindendir.  (İ.Gazâlî, Kırk Esas)

H H H

HZ. EBÛ BEKİR (R.A.) BULUNDU⁄U

MERTEBEYE NASIL ULAŞTI

Hz. Ali (k.v.) diyor ki:

“– Resûlullah (s.a.v.) Efendimizin halifesi Ebû Bekir Sıddîk (r.a.)’a bu
makama varıp bizi geçmeye muvaffak olduğun ve azîm dereceye vardığını ne ile
kazandın?” diye sordum.

Hz. Ebu Bekir (r.a.) dedi ki:

– Beş şey iledir:.

“1- İnsanları iki kısım gördüm; kimisi dünyayı ister, kimisi âhireti ister.
Ben ise Mevlâyı tercih ettim.

2- Ben İslâma dahil olduğumdan itibaren doyasıya dünya taamı yemedim. Zira
Marifetullah (c.c.) lezzeti ile meşguliyet beni dünya taamı lezzetlerine
meylettirmedi.

3- İslâmiyete dahil olduğumdan itibaren dünya meşrûbâtından kanmadım. Zira
Hâlıkımın muhabbeti dünya içeceklerinden fazla geldi ve beni muhabbetullah
meşgul etti.

4- İslâmiyete dâhil olduğumda beni iki amel karşıladı. Dünya ameli ve âhiret
ameli. Ben ahiret amelini dünya ameline tercih ettim.

5- Resûlullah (s.a.v.)’ın sohbetine mülazemet ettim. Hatta bir saat bile
ayırlmazdım ki mağaraya girerken beraber idim.”

          (R.Mahmud Sâmî (k.s.),

          Hz. Ebû Bekir Sıddîk (r.a.) Sh. 120)

` ` `

HZ. ÖMER (R.A.)

Büyük âlimler ve evliya, imânın kâmil olması için, mü’minin Hak Teâlâ’dan havf
ve recâsı (korku ve ümid) ile zühd ve takvâsının (dünyaya kıymet vermemek ve
harâmlardan kaçmak) i’tidâlde olmasını tavsiye ederler. Devâmlı korku ve ümid
içinde olmalıdır. Hz. Ömer (r.a.) buyuruyor ki:

– Hak Teâlâ: Bütün kullarımı cennetime koyacağım, yalnız bir kuluma azâb
edeceğim, buyursa: Günahlarımın çokluğuna bakarak, azâbı gören kimse benim
derim. Eğer, Allahu Teâlâ, bütün kullarımı cehenneme, yalnız bir kulumu
cennete koyacağım, buyursa, acıması ve ikrâmı bol olan Hak Teâlâ’dan, benim
Cennet’e gireceğimi ümit ederim.

Bâhusûs büyüklerimiz buyuruyor. Beyit

Yâ Rab! Mâdem buyurdun, Benden ümîd kesmeyin1

Günâhım çok olsa da ümidi keser miyim?

O hâlde mü’mine lâyık olan, Hak Teâlâ’nın azâbından emin olmamak ve
rahmetinden ümid kesmekdir.

Yine büyükler nasihat ederler ki: Mü’min her zaman ölümü hatırlamalı, bir ân
unutmamaya çalışmalıdır. Çünkü, bir hadis-i şerîfte Lezzetleri keseni çok
hatırlayınız, buyrulmuştur. Lezzetleri kesen şey ölümdür. Hz. Ömer (r.a.)
kendisine ölümü hatırlatmak üzere bir kişiyi vazifelendirmiştir. Her gün o
şahıs birkaç kere gelir, ölümü hatırlatır, tâyin edilen akçasını alıp giderdi.
Bir gün yine gelip ölümü hâtırlattı. Hz. Ömer o şahsa:

– Artık ölümü hatırlatmanıza ihtiyâcımız kalmadı. Sakalımıza ak düştü. Ak
sakal ölümün habercisidir. Devâmlı gözümün önünde durmakta, bana ölümü
hatırlatmaktadır, buyurdu.

Z Z Z Z Z

NUH (A.S.)’IN O⁄LUNA NASİHATI

Nuh (a.s.) oğluna demiştir ki: “Oğulcuğum sana iki şeyi emrediyorum, iki
şeyden de nehyediyorum.

Birincisi: Lâilahe illallahü Vâhdehule şerikeleh demeyi emrediyorum. Çünkü
semavat ve arz bir kefeye, Lâilahe illallah da diğer kefeye konulsa muhakkak
ki Lâilâhe illallah ağır basar.

İkincisi: Sübhanallahi vebihamdih demeği emrederim. Çünkü bu  melaikenin ve
mahlukatın duasıdır. Ve mahlukat onunla merzuk kılınırlar.

Birincisi olarak, seni, hiç bir surette Allah (c.c.)’a bir şeyi şerik
tutmaktan nehyederim. Şunu bilesin ki kim Allah (c.c.)’a bir şeyi şerik
tutarsa Allah (c.c.) ona Cennet’i haram kılar.

İkinci olarak da seni kibirden de nehyederim. Bilesin ki hiç bir kimse
kalbinde hardal tanesi kadar kibir bulunduğu halde Cennet’e giremez.

İMÂNIN GÜCÜ

Hikâye olunduğuna göre bir ihtiyâr kadın, gemi yaptığı sıralarda Nuh (a.s.)’a
uğrayıp onu niçin yaptığını suâl ettik de Nuh (a.s.):

– Allah, kâfirleri tufan ile helak edecek, mü’minleri de bu gemi ile
kurtaracak, dedi.

Kadın, vakti geldiğinde kendisine de haber vermesini ve mü’minlerle berâber
gemiye bindirmesini söyledi.

Vakit gelince Nuh (a.s.) halkı gemiye bindirmekle meşgul olduğu için kadının
ricasını unuttu. Sonra tufan vaki olup küffar helâk oldu, mü’minler necât
buldu, gemiden çıktıktan sonra ihtiyar kadın gelip:

– Ey Nuh! Sen tufan olacağından bahsedersin, daha vakti gelmedi mi? Nuh
(a.s.):

– Tufan vaki oldu. Allah’ın emri yerine geldi, dedi. Böyle derken de kadının
hâline teaccüb etti. Allah Teâlâ onu imânı sebebiyle kurtarmıştı ve tufanı
göstermemişdi. Allah, mü’min kullarını işte böyle himâye eder. Bazı ehl-i
keşifden sihhatle naklolunduğuna nazaran Bursa’daki Cami’i-Kebir arsasının bu
kadının evinin bulunduğu yer olduğu söylenmiştir.

(Hz. M.Sâmi (k.s.), Yûnus ve Hûd Sûreleri)

HAZRETİ EBÛ TALHA ZEYD BİN SEHL

-Radıyallahu anh-

Ebu Talha, Zeyd İbn-i Sehl -radıyallahu anh- Enes bin Malik -radıyallahu
anh-’in üvey babasıdır. Enes’in babası Malik küfr ile ölünce Enes’in
validesini Ebû Talha -radıyallahu anh- almışlardır.

Resûl-i Ekrem -Sallallahu aleyhi ve Sellem efendimiz’i kerimeleri
muhteremleri, Osman bin Affan -radıyallahu anh-’in zevcesi Ümmi Gülsüm
-radıyallahu anh-nın Hicretin 9’uncu yılında irtihalinde kabre Ebu Talha
-radıyallahu anh- indirmiştir.

Enes -radıyallahu anh-in rivayetiyle Sallallahu Teâlâ aleyhi ve sellem
Efendimiz kabrin bir tarafında oturmuştu. İki gözlerinden yaş döktüğünü Enes
-radıyallahu anh- “gördüm” demiştir.

Bu hadis-i şerîf’ten müstefâd olan hüküm:

– Sessiz göz yaşı dökmek caizdir.  (Mevtâya ağlamak).

– Kabrin kenarında oturmak caizdir.

– Bir lüzûm ve zaruret olmadıkça kabri ihtiramen çiğnememelidir.

Müslimin Ebu Hüreyre -radıyallahu anh-den rivayetine göre bir hadis-i şerifde:

“Sizin birinizin ateş közünün üzerine oturup elbisesini yakmasıyla vücuduna
işlemesi, kabrin üzerine oturmasından elbette hayırlıdır.” buyurulmuştur.

(R. Mahmûd Sâmi (k.s), Ashâb-ı Kiram-2, Sh: 7,9,10)

HZ. OSMAN (R.A.)

Abdurrahmân bin Ebî Leylâ rivayetiyle Hz. Ali (r.a.) hizmetçisi Kanber’e
mescide gidip, Hz. Osman (r.a.)’ı seven var mı? diye bağırmasını emir buyurdu.
Kanber mescide gidip emredilen şekilde bağırınca:

– (Bir kişi kalkıp) ben Hz. Osman’ın severim, dedi. Kanber:

– Gel seni Emirü’l-Mü’minin Hz. Ali çağırıyor, dedi:

O şahıs Hz. Ali’nin huzuruna geldi. Emirü’l Mü’minin:

– Hz. Osman’ı seviyor musun? buyurdu. O şahıs:

– Hz. Osman’ı canımdan çok severim. Çünkü bir zamân Resûl-i Ekrem’in huzûruna
varmıştım: “Ya Resûlullah! Yeni evlendim. Mehir param yok. Bana şeyler verin,
dedim. Kırk dirhem kıymetinde bir okıyye altın verdiler. Bir okkıye altın da
Hz. Ebû Bekr (r.a.) verdi bir okkıye de Hz. Ömer (r.a.) verdi. Hz. Osman
(r.a.) iki okiyye verdi. Sebebini sordum: “-Hz. Ali (r.a.)’nin yanında malı
olmadığından, bir okıyye de onun için verdim” dedi. “Ya Resulallah! Duâ
buyurun, bu malın bereketi olsun” dedim.

– Bir peygamber, bir Sıddîk ve iki şehîdin verdikleri malda bereket olmaz mı?”
buyurdular. Hz. Ali (r.a.) bunu duyunca sevinip:

“Çok doğru söyledin kardeşim!” dedi.

(Şemsüddin Ahmet Efendi, Dört Büyük Halife)

H H H

ECEL EMROLUNDU⁄U YERDE ALINIR

Ölüm Meleği, bir gün, Süleyman (a.s.)’ın yanına girip yanında oturanlardan,
bir adama, uzun uzun bakmış durmuştu.

Ölüm Meleği çıkıp gittiği zaman, adam, Süleyman (a.s.)’a:

“Kim bu?” diye sordu.

Süleyman (a.s.):

“Ölüm Meleğidir!” dedi.

Adam:

“Onun, bana, bakışı, sanki, beni öldürmek istiyor gibiydi!” dedi.

Süleyman (a.s.) ona:

“Peki, şimdi, benim, sana ne yapmamı istiyorsun?” diye sordu.

Adam:

“Beni, rüzgâra bindirmeni ve Hindistan’a bıraktırmanı, istiyorum!” dedi.

Süleyman (a.s.), rüzgârı çağırdı. Adamı, onun üzerine bindirip Hindistan’a
bıraktırdı.

Bundan sonra, Ölüm Meleği, Süleyman (a.s.)’ın yanına geldi.

Süleyman (a.s.), ona:

“Sen, yanımda oturanlardan, bir adama, niçin uzun uzun bakmıştın?” diye sordu.
Ölüm Meleği:

“Ben, onun rûhunu, Hindistan’da almakla emrolunduğum halde, kendisinin, senin
yanında bulunuşuna hayret etmiştim” dedi.          (Peygamberler Tarihi, S:
217)

X X X X X

HZ. OSMAN (R.A.)’IN ŞEHADETİ

Mervan’ın bir hilesi ile, Hz. Osman (r.a.) aleyhine, tahrik olunan âsiler
galeyana gelip, Osman (r.a.)’ın ya hall’i (görevden alınması), ya katli,
diyerek ayaklandılar. Hz. Osman (r.a.)’nın hanesini, sıkı bir şekilde muhasara
edip, içeriye su girmesine bile müsaade etmediler.

Hz. Osman (r.a.) kendisini öldürmek isteyenlere Resul-i Ekrem (s.a.v.)’in
dilinden şunları söylemişti:

“– Bir müslümanın kanı ancak üç şeyden biri ile mübah olur. Müslüman olduktan
sonra tekrar küfre dönmek, evli olduğu halde zina etmek veya bir kimseyi
öldürmek. Ben ise müslüman olduktan önce ve sonra zina etmedim, dinimden
fedakârlıkta bulunmadım ve bir kimseyi de öldürmedim, o halde beni nasıl
öldürüyorsunuz?”

Şehadeti esnasında orada bulunan Ebu Hureyre (r.a.), işgalciler Hz. Osman
(r.a.)’ın muhafızlarından birini öldürünce:

“– Yâ Emir’el-mü’minîn, savaşma sırası geldi, bizden birini şehid ettiler.”
demiş. Hz. Osman da:

“Ya Ebâ Hureyre (r.a.) elindeki kılıcı at! Bunların hedefi sadece benim. Ben
kendimi feda ederek mü’minleri koruyacağım,” dedi ve şehid oldu.

(Hz. M.Sâmi (k.s.), Hz. Osman-ı Zinnureyn (r.a.))

H H H H H

ARALIK

BERÂT GECESİ VE FAZÎLETLERİ

Yüce Allah (c.c.)’ın mağfiret hazînelerinin dolup taştığı ve isteyen her
mü’mine bol bol ihsân edildiği gecelerden biri de Berât Gecesidir. Şa’bân-ı
Şerîfin 14. gününün akşamı Berât Gecesi’dir.

Berât demek “suçtan ve borçtan kurtulmak” mânasına gelir. Böyle bir gecede
kul, Rabbine dönüp O (c.c.)’nun dergâhına yüz sürerek af dileyecek olursa,
Cenâb-ı Hakk (c.c.), o kulun günahlarını bağışlar ve kendine dost seçer. Bir
Hadîs-i Şerîf’te: “Allah-ü Teâlâ (c.c.) bu gece ümmetime, Beni Kelb
Kabilesi’nin koyunlarının tüyleri adedince rahmet eder.” buyurulmaktadır.
(İbn-i Mace, Tirmizî)

Bu gece mağfiret gecesidir. Bütün günahlarının bağışlanmasını isteyen
mü’minler şu Hadis-i Kûdsi’deki çağrıya uymalıdır. “Bu gecede istiğfar eden
yok mu, onu mağfiret edeyim? Rızık isteyen yok mu, ona (bol, bol) rızık
vereyim, herhangi bir sıkıntıya, hastalığa ve belâya duçar olan yok mu, ona da
sıhhât ve âfiyet vereyim.”

Me’mûr melekler tarafından kulların rızıkları, ecelleri ve diğer işleri bu
gece yazılır ve tertip edilir. Vazîfeli melekler, bugünden itibaren Levh-i
Mahfûzdan insanların hayat hâdiselerini yazmaya başlarlar ve bu durum, Kadir
Gecesi’ne kadar devâm eder.

Nitekim Allah-ü Teâlâ hazretleri, Âyet-i Celîlesi’nde: “Her hikmetli iş o
mübârek gecede  ayırt edilir. (Rızık, ecel, hayır ve şerden ibâret bütün işler
o gece yazılır.)” buyurmaktadır.         (Duhân Sûresi: 4)

BERÂT GECESİNDE NE YAPMALIYIZ?

Gündüzünü mutlaka oruçlu geçirmeliyiz. Dedikodudan, yalandan, harama bakmaktan
sakınmalıyız. İftârımızı yapıp Allah-ü Teâlâ (c.c.)’ya şükrettikten ve akşam
namazından sonra, üç def’a Yasîn-i Şerîf okunacaktır. Her Yâsînden sonra bir
def’a Berât Duâsı okunacaktır. İlkinde Cenâb-ı Hak (c.c.)’tan hayırlı ve uzun
ömür talep ile kaza ve belâ’dan emîn olmak; ikincisinde bol ve helâl rızık
temennisi; üçüncüsünde, son nefesinde hüsn-i hâtime ile bu dünyadan göçmek
niyetiyle, okunacaktır.

Berât Gecesinde okunacak duâ:

Bismillâhirrahmanirrâhîm

İlahî cûdüke dellenî aleyk. Ve ihsânüke evsalenî ileyk. Ve keremük karrebenî
ledeyk. Eşkû ileyke mâlâ yahfâ aleyk. Ve es’elüke mâlâ ye’süru aleyk.
İz’ılmüke bihâlî yekfî ’an sûâlî. Yâ müferrice küra be’l mekrûbîn. Ferric annî
mâ ene fih. Lâ ilâhe illâ ente subhaneke innî küntü min’ez-zâlimîn. Festecibnâ
leh. Ve necceynâhu min’el-gammi ve kezâlike nünc’il mü’minîn. Allahümme yâ
zelmennî velâ yümennü aleyh.

Allahümme salli a’lâ rûhi Seyyidinâ Muhammedin fi’l-ervâh. Ve salli a’lâ
cesedi Seyyidinâ Muhammedin fi’l-ecsâd. Ve salli a’lâ kabr-i Seyyidinâ
Muhammedin fi’l-kubûr. (100 aded)

BERAT GECESİ

“Şa’bân’ın on beşinci gecesi bir senelik günahlara keffârettir. Bunun için
Şa’bân’ın on beşinci gecesine “Keffâret Gecesi” de denilir...

Bu gecede yüz rek’at namaz kılınır. Bu namazın, her iki rek’atında bir selâm
verilir. Her rek’atda Fâtiha’dan sonra 10 (on) İhlâs-ı Şerif okunacaktır.
Dilenirse bu namaz on rek’atda da kılınabilir. O zaman her rek’atda Fatihâ’dan
sonra 100 (yüz) İhlâs-ı Şerîf okunur. Ve 10 (on) rek’atın sonunda bir kerre
selâm verilerek namaz  tamamlanır.

Hasan-ı Basrî (r.a.)’nin bu namaz için şöyle dediği rivâyet olunur:

- “Allah (c.c.) Resûlü (s.a.v.)’nün Sahâbilerinden otuz kişi bana dediler ki: Bu gecede bu namazı kılan bir kimseye Cenâb-ı Hakk (c.c.) yetmiş defa nazar eder ve her bir nazar ile onun yetmiş ihtiyâcını giderir. Bu ihtiyâçların en azı da afvedilmektir.”                            (İhyâ, C: 2,  Sh: 322)

Resûl-i Ekrem (s.a.v.) Berât gecesi için:

- “Allah-ü Tebâreke ve Teâlâ, Şa’bân’ın on beşinci gecesi semâ-ı dünyâya iner ve Kelb Kabîlesi koyunlarının tüylerinin sayısından fazla günah afveder.”         (Tirmizî, Hadis No: 736)

- “Berât Gecesi kâhinler, büyücüler; içkiye devâm edenler;ana ve babasına isyân edenler ve zinâya devâm edenler hâriç, Allah-ü Teâlâ (c.c.) bütün müslümanları mağfiret eder.” buyurmuşlardır.

“Bir işe başlamak istediğin zaman âkibetini iyice tefekkür edip hayr u sevâbı
mucîb ise devam et, şerr ü ikabı mucîb ise ictinâb et.” (Kenz’ül-İrfân)

PEYGAMBERİMİZ (S.A.V.)’İN

BERÂT GECESİ İBÂDETİ

Hz. Âişe Vâlidemiz (r.anha), yüce Peygamberimiz (s.a.v.)’in bu geceki
hallerini şöyle naklediyor:

“Peygamber (s.a.v.) namaza kalktı. Secdeye kapanıp uzun müddet kaldı. Süre o
kadar uzadı ki rûhunu teslim etti zannettim. Elimle parmağına dokundum,
kımıldadı, ben de sevindim. Secdede şöyle  duâ ediyordu: “Allahım azâbından
affına, gazâbından rızâna sığınırım. Senden yine sana ilticâ ederim. Şânın
yücedir. Seni, lâyık olduğun şekilde medh ü senâ edemem. Sen, kendini senâ
ettiğin gibisin.” Sabah olunca bunları Resûlullah (s.a.v.)’a söyledim O da: -
“Yâ Âişe bunları öğrendin mi?” buyurdu. - “Evet Yâ Resûlallah.” dedim.
Resûlullah (s.a.v.) da: - “Bunları hem öğren, hem de başkalarına öğret. Çünkü
bunları bana Cebrâil öğretti ve secdede öyle duâ etmemi istedi.” buyurdu.

          (Et-Tergîb ve’t-Terhîb)

İşte bu suretle Resûlulah (s.a.v.) sabaha kadar ibâdet ve taattan ayrılmadı.
Ben Resûlullah (s.a.v.)’ın ayaklarını oğuştururken:

“Anam babam sana fedâ olsun; Allah-ü Teâlâ evvel ve âhir günahlarını mağfiret
etmedi mi? Seni geçmişte ve gelecekte günah işlemekten muhâfaza etmedi mi?
Öyle değil mi? Öyle olmadı mı?”  derdim. Resûlullah (s.a.v.):

“Yâ Âişe ben Rabbimin (c.c.) bunca nimetine şükreden bir kul olmayayım mı? Hem
sen bu gecede ne olduğunu biliyormusun” dedi...           (Üçaylar ve
Fazîletleri)

HZ. ALİ’YE GÖRE PEYGAMBERİMİZİN

ŞEKLİ VE ŞEMÂİLİ

Peygamber (AS); ne uzun, ne de kısa boylu idi. O, herkesten ayrılan bir orta
boylu idi.

El ve ayak parmak parmakları irice, başı büyükçe idi.

Omuzları, dizleri ve bilekleri kemikli idi.

Göğsünden, göbeğine kadar çizgi halinde uzanan ince tüyler vardı.

Yürürken ayaklarını sürümez, adımlarını canlı ve uzun atar;sanki yüksekten
iner gibi önüne doğru eğilirdi.

Saçı, ne öyle kıvırcık, ne de düzdü (hâreli idi).

Yüzü, çok yuvarlak değildi.

Teni, kırmızı ile karışık beyazdı.

Gözleri, büyükçe idi. Göz bebeklerinin siyahı, pek siyahtı. Kirpikleri, sık ve
uzundu.

Kendisi, ne zaif, ne de şişmandı. Uzuvları kıllı değildi.

Bakmak istediği tarafa, bütün vücudu ile dönerek bakardı.

İki küreği arası enli, kendisinin peygamberler hâtemi olduğu omuz kürekleri
arasındaki peygamberlik hâtem’inden belli idi.

İnsanların en coşkun ve en cömert gönüllüsü, en doğru sözlüsü ve en yumuşak
tabiatlısı idi.

Kavim ve kabile yönünden de insanların en şereflisi idi.

Onu birden bire görenler, mânevî vakar ve heybetinden sarsılırlar, kendisini
yakından tanıyınca da, ona en derin sevgi ile bağlanırlardı. Onun yüce haslet
ve meziyetlerini anlatmak isteyen: (Ben, ne ondan önce, ne de sonra onun bir
benzerini görmedim!) demekten kendisini alamazdı.

(İslâm Tarihi, M.A.Köksal, S.9)

ÖLÜNÜN ARKASINDAN İYİ KONUŞMAK

Ölenin arkasından, gerek açıktan gerek tariz yoluyla, gıybet yapmaktansa, onun
için iyi güzel dualar ederek, iyi yönlerini açıklayıp övmemiz buyurulmaktadır.
Bir kimse ölen bir kişinin kötü yönlerini anlatıp, her koyun kendi bacağından
asılır diyeceğine, ölene rahmet okuyup, onun güzel amellerini anarsa, bu sözün
taşıyacağı anlam ve güzellik elbette bir evvelkine benzememiş olur. Şüphe
yoktur ki, ölen hakkında güzel konuşmak veya susmak daha hayırlıdır.

Ebu Davud şu hadîsi anlatır: Sallallahû Aleyhi Vesellem Efendimiz bir cenazeyi
gömdükten sonra, mezarının başında doğrularak şöyle buyurur: “Ölen bu
kardeşimiz için Allah’tan af dileyin ve sâbit kadem olması için Allah’tan af
dileyin ve sâbit kadem olması için Allah’a yalvarın. Çünkü, o şimdi sorguya
çekilmektedir.”

İmam Ahmed rivayet ediyor: “Sallallahû Aleyhi Vesellem Efendimiz bir cenâzeye
çağrıldığı zaman, ölen kimsenin kimliğini sorardı. Ölenin hayır bir yolda
öldüğünü duyarsa, o kimsenin namazını kılardı. Şerle anıldığını duyarsa, o
cenazeyi getirenlere, “Ne yaparsanız yapınız”, diyerek namazını kılmazdı.

Ebu Davud, Tirmizi, Ümmü Seleme’den naklen ve merfûan şu hadîsi rivayet
ederler: “Bir ölünün yanında bulunduğunuz zaman, o kimse hakkında hayırlı
konuşun. Çünkü Melekler sizin bu konuşmalarınıza amin derler.”

İmam Buhârî merfûan şu hadîsi anlatır: “Ölülerinize sövmeyiniz, çünkü onlar
amelleriyle başbaşa kalmışlardır.” (El-Uhûdül Kübrâ, İ.Şa’râni, S. 715)

ŞEYTAN VE NEFSE KULLUK

“Ey Adem oğulları! Şeytana tapmayın diye  size emretmedim mi? (Yasin 60.
ayet). Ayet-i kerimesiyle Cenab-ı Hak buyurmuştur ki:

– “Ben size demedim mi Şeytan’a kul olmayınız?” Herkes, Cenab-ı Hakk’ın kulu
değildir, mahlukudur. Kul olan Cenab-ı Hakk’ın evâmir-i ilahiyyesini kâmilen
ifâ ve nevahisinden külliyen ictinab eder. İşte kul budur. Yoksa gaflet ile
imrâr-ı vakt ederek ibadet ve tâata ehemmiyet vermeyen kimseler, kul olamaz.

Bâzıları da süs ve ziynete, paraya, emvale muhabbet eder, paranın kuludur.

Hazreti Peygamber -Sallallahu Aleyhi Vesellem- Efendimiz buyurmuştur ki:

– Altın ve gümüşe tapanların Allah müstahakını versin.

Cenab-ı Hak da buyurur ki:

– “Evladlarınızı fakirlik korkusuyla öldürmeyin. Onları da sizi de biz
rızıklandırırız” (İsra 31. ayet). Evladınız çok olursa rızkını nasıl tedarik
edeyim diye korkarsınız. Halbuki onların rızkını sizden daha evvel ben
düşünmüşüm.

İnsanın hayatında lazım olan şeylerden hepsini Cenab-ı Hak -azze ve Celle-
helal etmiş. Yemek, içmek ... gibi. Fakat mülevves olan şeyleri de haram
kılmıştır. Şeriâtımız gibi mukâddes bir nizâma tesâdüf edilmez. Şeriât
dairesinde hareket edenler için azâb da yoktur. Mucibiyle amel edenleri doğru
cennete götürür.

(Musâhabe 6, R.Mahmud Sâmî (k.s.), S. 190)

BİR KİMSE MÜ’MİN KARDEŞİNİ AYIBLAR

GIYBET EDERSE O AMELİ YAPMADIKÇA ÖLMEZ

“Bana in’âm ve ihsan eden Allah’a hamd olsun. O merhamet edenlerin en
merhametlisidir.”

Sonra da şöyle duâ eyledi:

“Ey Allah’ım ve Seyyidim! Senden bu nîmetin tamamını isterim, Yâ’kûb’un yüzünü
bana göstermeni Onun gözünü bana bakmakla sevindirmeni dilerim. Kardeşlerimi
benimle birleşdirmek yolunu kolaylaşdırmanı niyâz ederim. Yâ Rabbi! Sen
duâları kabûl edicisin, Her şeye sen kadîrsin...”

Zelîha türlü huliyyât ile zinetlenip süslenip halvet odasına varınca
cariyeleri tarafından karşılandı. Gece olunca Yûsuf (a.s.) yanına vardı ve
Zelîha’ya dedi ki:

– Arzu eylediğin şeyin böyle olması daha hayırlı değil miydi?

Zelîha:

– “Ey Sıddîk, beni kınama, zira ben güzel bir kadın idim ve dünyevî nimetler
içinde idim. Zevcim anîn (cnsî münasebetten âciz) idi. Bana vâsıl olamadı. Ben
bâkire kaldım. Senin hüsnü cemâlini Allah Teâlâ bana gösterince nefsim,
muhabbetim sana galebe etmişdi.” dedi.

Yûsuf (a.s.) Zelîha ile birleşdi Zelîha hamile oldu. Ondan iki çocukları oldu.
Biri Efrâyim diğeri Mîşâ. Güzellik de ay ve güneş gibi idiler. Yedi semâda
bütün melekler de onların güzelliğine mübâhât ettiler. Yûsuf (a.s.)’un
muhabbeti de Zelîha’ya şiddetle arttı. Yûsuf’da aşk-ı Zelîha zuhûr etti.
Başkasına muhabbeti kalmadı...

Bir gün Yûsuf (a.s.) Zelîha’yı yatağına dâvet eyledi. Halbuki Lihikmetillâh;
Allah Zelîha’nın mecâzî aşkını hakikî aşka çevirmişdi de, Zelîha’nın muhabbeti
Allah Teâlâya ibâdet ve tâata yönelmişdi. Yûsuf dâvet edince Zelîha kaçdı.
Yusuf (a.s.) arkasından koşdu, kavuşunca arkasından Zeliha’nın gömleğini
yırttı. Bu kere Zeliha Yûsuf’a dedi ki:

– İşte ben senin gömleğini arkandan yırtmış idim. Şimdi de sen benim gömleğimi
arkamdan yırtmış oldun. Ödeşdik değil mi?

“Bir kimse mü’min kardeşini ayıblar gıybet ederse o ameli yapmadıkça ölmez.”
(Hz. Yusuf, Hz. R.M.Sâmi (k.s.), S. 80)

RAHMETLE ANALIM

Ebû Hüreyre radıyallahu anh rivâyet ediyor: Resûlullah sallallahu aleyhi ve
sellem buyurdu ki:

– “Ölülerinize armağan veriniz.

– Nasıl bir armağan? dediler.

– (Onlara) armağan dua ve sadakadır, cevabını verdi.”

Hz. Ali’nin oğlu Hasan (radıyallahu anhüma) diyor ki:

“Ana ve babasına dua yapmayanın rızkı eksilir.”

Yine Hz. Hasan Allah Resûlünün şöyle buyurduğunu rivâyet eder:

“Ebeveynine en üstün iyilik yapan insan şu kimsedir ki haccetmek, sadaka
vermek, köle âzad etmek (ve ettirmek) ve Allah için adakda bulunmak suretiyle
kabirdeki ana ve babasına birr ü ihsanda bulunur.”

Nitekim dîni hükümlerde şunu görüyoruz: Bir baba hac farîzasını yerine
getirmeden ve ödenmesi gerekli borcunu tediye etmeden ölürse, kendisine
vekâleten oğlu hac yapar ve borcunu öder.

ÜMMETİ MUHAMMED (S.A.V.)’İN VASIFLARI

Kâ’bü’l-Ahbâr diyor ki:

“Ben Nebî aleyhisselâmla Hz. Ebû Bekir hayatta iken iman etmemiştim. Hz.
Ömer’in hilâfeti döneminde müslüman oldum. Tevratta bir mektup bulmuştum.
Fakat babam o mektubu benden saklamıştı, mektubu ancak Hz. Ömer hilâfet
makamında iken ele geçirebildim, orada şunlar yazılıydı: “Hz. Muhammed’in
ümmeti üç grup olarak Cennete girerler:

1- Sorgusuz Cennete girecekler. 2- Pek kolay bir hesap sonrası Cennete
girecekler. 3- Üçüncü grup da önce ateşe atılırlar. Sonra Peygamber
aleyhisselâm ümmetinden büyük günah sahiplerine şefaatte bulunur, Allah da
şefaatini kabul buyurur, onlar da Cennete girerler.” Bu mektubu okuyunca
İslâma girdim ve: Şüphesiz bu gruplardan birine girerim dedim.”  (Sevad’ül
A’zam, Sh. 27)

HZ. EBUBEKİR (R.A.)’İN

YEZİD B.SÜFYAN’A TAVSİYESİ

Ordu’yu Yezid b. Süfyan’ın kumandasında sevk etmişti. Hz. Ebu Bekir, Yezid b.
Süfyan’ın teşyi ederken şu sözleri söyledi:

“Sana tecrübe ve imtihan için bu vazifeyi veriyorum. İyi hareket ettiğini
görürsem seni memuriyette ibka ve terfi ederim. Yoksa seni azl ederim. Allah
(c.c.)’dan sakın, Allah (c.c.), senin içini de dışını da görüyor. Allah
(c.c.)’a en yakın insanlar, ona işledikleri işle yaklaşanlardır. Sana, Halid’i
tayin edeceğim bir iş vermiş bulunuyorum. Cahiliyet gururundan kaçın. Cenab-ı
Hakk (c.c.) onu ve onunla gururlananları sevmez. Askerlerle arkadaşlığın iyi
olmasına dikkat et. Onlara hayırdan bahs ve hayrı vaad eyle. Askerlere nasihat
ettin mi, nasihatlerin veciz olsun. Kendini ıslah et ki, insanlar sana karşı
salâh bulsun. Düşman elçileri nezdine gelir ise onları izaz et ve onları fazla
tutma ki, askerlerin halini anlamadan gitsinler. Onlara askerlerini gösterecek
olursan zaif noktalarını gösterme; bilakis onları en güzide, en muhteşem
askerlerin arasında kabul et. Senden başka kimsenin onlarla konuşmasına mani
ol. Bizzat kendin onların maksatlarını anla...”

Yezid b. Süfyan’ı Şam’a gönderirken ayrıca şu sözleri de söylemişti:

“Ey Yezid!.. Senin akrabaların vardır. Lâkin başkalarına tercih ederek onlara
iş vermek isteyeceksen, senin namına en ziyade endişeye düştüğüm nokta budur.
Rasulü Ekrem (s.a.v.) “Müslümanların işinden bir işi deruhte edip iltimas
eseri olarak o işe birini tayin eden Allah (c.c.)’ın lanetine düçar olur.
Cenab-ı Hakk (c.c.) ondan bir mazeret veya fidye kabul etmez, onu cehenneme
atar.” buyurmuştur.           (Hz. Ebu Bekir (r.a.), R.Mahmud Sâmi (k.s.), s.
138)

CUMANIN FAZİLETİ

Muhammed b. Fazl, Muhammed b. Cafer, İbrahim b. Yusuf, İsmail b. Cafer, Alâ b.
Abdurrahman ve babası yolu ile gelen bir rivayette Ebû Hureyre, Resûlullah
(s.a.v.)’ın şöyle buyurduğunu anlattı:

– “Cuma gününden daha faziletli bir gün üzerine güneş ne doğmuş ne de
batmıştır. Yerde gezen her canlı, cuma günü için çağrışır. Ama cinler ve
insanlar hariç.

Cuma günü mescitlerin her kapısında iki melek durur. Cuma namazına gelenlere
sevap yazarlar. İlk defa gelen bir deve kurbanı sevabı alır. İkinci gelen koç
kurbanı sevabı alır. Üçüncü gelen bir tavuk sadakası sevabı alır. İmam,
minbere oturduktan sonra defter kapanır. Daha sonra gelenlere yazmazlar.”

Abdurrahman b. Yezid, Ebû Lübabe b. Abdülmünzir yolu ile gelen bir rivayette
Resûlullah (s.a.v.)’ın şöyle buyurduğu anlatıldı:

– “Cuma günlerin efendisidir. Allah katında günlerin en büyüğüdür. Hattâ cuma
günü fıtır (ramazan bayramı) gününden daha büyüktür. O gün, önemli beş şey
olmuştur: Hz. Âdem (a.s.) o gün yaratıldı. Hz. Âdem (a.s.) yeryüzüne o gün
indi. Hz. Âdem (a.s.) o gün vefat etti. O gün içinde bir saat vardır ki;haram
olmamak şartı ile Allah’tan ne istenirse, ihsan edilir. Kıyamet o gün
kopacaktır. Rabbin katında, gökte, yerde ne kadar mukarreb melek varsa hepsi
de cuma gününün heybetinden korkar.”

(Tenbîhü’l-Gâfilîn, S. 344-345)

` ` `

PEYGAMBER (S.A.V.) EFENDİMİZİN

TERKETMEYECE⁄İ MAKAM

İmam Tirmizî’nin rivayet ettiği bir hadîste Enes bin Malik (r.a.) şöyle
demiştir:

– Kıyamet gününde Rasûlullah (s.a.v.)’dan bana şefaat etmesini istedim de o
bana:

– “Ben bunu inşallah yapacağım” buyurdu. Ben:

– (Ey Allah’ın Rasûlü) seni nerede arayayım?) diye sordum. Resûlullah
(s.a.v.):

– “Beni arayacağın yerin ilki sıratın yanıdır” buyurdu.

Ben:

– Orada seninle karşılaşamadığımda (seni nerede arayayım)? dedim.

Rasûlullah (s.a.v.):

– “Bu sefer beni mizanın yanında ara” buyurdu. Ben tekrar:

– Eğer sana orada da kavuşamazsam? dedim.

Rasûlullah (s.a.v.):

– “Beni havzın yanında ara, çünkü Ben bu üç yerden ayrılmam” buyurdu.

Âişe (r.a.)’nin rivayet ettiği hadîs-i şerifte:

“Üç yer var ki orada hiçbir kimse başkalarını hatırlayamaz:

1- Mizan başında,

2- Amel sahifelerinin dağıtımı sırasında,

3- Sırat köprüsünün başında” buyurmuştur.

(Ölüm, Kıyamet, Ahiret, İmam Şa’râni, S. 221)

CİHAD’DA ALLAH (C.C.)’U ZİKRETMEK

Vacib Teâlâ (ve tekaddes Hazretleri), Bedir vak’asında Ehl-i îmân’a vaki’ olan
ba’zı in’âmını beyândan sonra nusrete sebep ve Ehl-i Îmân’a lâyık olan ba’zı
ahvâli tavsîye etmek üzere:

“Ey mü’minler! Siz kâfirlerden bir cemâat ile muhârebe etmek üzere mülâkî olup
karşılaştığınızda düşmânların karşısında sebât edin ve muztarib olarak
düşmânınıza arkanızı dönmeyin. Ve sebâtınızla berâber esnâ-yı harbde Allah’ı
çok zikredin ki Allah’ın inâyetiyle nusret bula ve felâh-yâb olasınız.”
(Enfâl, 45)

Harb mevkîlerinde mü’minler için esbâb-ı maddiyeden ziyâde Cenâb-ı Hakk (celle
ve âlâ)’a ilticâ etmek lâzım olduğuna ve Dergâh-ı Ulûhiyyet’e duâ etmekle,
Allah (celle celalühü)’ın nusretini intizâr ederek, esbâb-ı maddiyeye tevessül
etmek emr-i ehemm bulunduğuna ve mü’min için Allah (celle celalühü)’ı zikre
devâm vâcib olduğuna işâret için; Vacib Teâlâ (ve ketaddes Hazretleri), esnâ-
yı harbde zikretmek ile emir buyurmuş. Ve “zikrullah”ın: Felâhın sebeb-i
müstakilli olduğuna işâret için felâhyâb olmayı “zikrullah”a ta’lîk etmiştir.

Binâenaleyh, harbe hâzır olan bir mü’min kalbini Allah (celle ve âlâ)’a rabt
ederek nusretin ancak Cenâb-ı Hakk (celle celalühü)’dan olduğunu i’tikâd
ederek, kalben zikirde bulunmak ve lisâniyle “Allah Allah” lâfz-ı Şerîfini
tekrârla, zikr-i lisânîde bulunmak ve nusrete duâ etmek sûretiyle de, kalbî ve
lisânî zikir ve nusretle duâ ile her üçüncü de cem’etmek vâcib olduğuna, bu
âyet delâlet eder. İ’tikâd-ı sahîh ile ve “zikrullah” ile meşgûl olan ve duâ
eden ordu mağlûb olmaz.

          (Bedir Gaz. ve Sûre-i Enfal Tefsiri, Hz. Mahmud Samî (k.s.), Sh:
142)

FİR’AVN

Abdullah bin Ömer (r.a.)’den rivâyet olunduğuna göre Fir’avn zamanında Nil
taşmıştı. Memleket halkı ona gelip:

– Ey melik! Bize Nil’i akıt dediler. Fir’avn:

– Ben sizden râzı değilim, dedi.

Halk üç defa gelip gittiler. Üçüncü defa geldiklerinde:

– Ey melik! Hayvanlarımız öldü, çocuklar ve bâkireler helâk oldu. Eğer Nil’i
akıtmazsan senden gayri ilâh tutarız” dediler.

Fir’avn onlara çöle çıkmalarını söyledi. Kendisi de çıkıp onların göremeyeceği
ve sesini işitemeyecekleri bir yere ayrılıp yanağını yere koydu ve şehâdet
parmağını  kaldırarak:

– “Allah’ım! Huzuruna zelîl bir kölenin efendisinin huzuruna çıktığı gibi
çıkıyorum. Senden başka onu akıtmaya kâdir bir kimsenin bulunmadığını
biliyorum, onu akıt!” dedi, kalktı. Nil akmağa başladığı vakit onlara gelip:

– “Sizin için Nil’i akıttım, haydi bana secde edin” dedi.

          (R.Mahmud Sâmî (k.s.), Yûnus ve Hûd Sûreleri Tefsiri, S. 53)

_ _ _

KENDİ VERDİ⁄İ HÜKÜM

Rivâyet olunduğuna nazaran bir gün Cibril (a.s.) Firavn’a gidip:

– Ey Melik! Kullarıma melik kıldığım ve hazinelerimin anahtarlarını verdiğim
bir kul, benim sevdiklerime düşmanlık ediyor, düşmanlarımı da dost ediniyor.

Firavn ona dedi ki:

– Eğer böyle bir kul benim olsa ben onu Kızıldeniz’de boğarım.

– Ey melik bunu bana yazıp verir misin?

Fir’avn, hokka, kalem ve kağıt istedi ve bunu yazdı. Fir’avn boğulacağı esnâda
Cibril (a.s.) yetişip kendi yazdığını gösterdi. Fir’avn tanıdı. Cibril (a.s.)
dedi ki:

– Bu kendin hakkında kendi verdiğin hükümdür.

          (R.Mahmud Sâmî (k.s.), Yûnus ve Hûd Sûreleri Tefsiri)

HZ. ÖMER (R.A.)’İN ADLİ İDÂRESİ

İslâmiyet târihinde ilk evvel adliye dâiresi Hz. Ömer (r.a.) tarafından vücûda
getirilmiştir.

Hakkâniyet ve adâleti lâyıkiyle icrâ etmenin şart-ı esâsîsi;Fukarâ, ağniyâ,
rüesâ, tebeâ, eşrâf ve avâm arasında müsâvât-ı tâmmenin gözetilmesidir. Hz.
Ömer (r.a.) bu kâideye riâyet olunmasına o kadar dikkat ederdi ki ba’zan
mahkemelerde bulunarak hâkimlerin hatt u hareketine nezâret ederdi.

Bir defâ Hz. Ubey bin Ka’b (r.a.) ile Hz. Ömer (r.a.) arasında ihtilâf vukû’
bulmuş. Hz. Übey (r.a.) da’vâsını Hz. Zeyd bin Sâbit (r.a.)’e arz etmişti.

Hz. Ömer (r.a.) müddeâ aleyh sıfâtiyle mahkemeye gelmiş, Hz. Zeyd bin Sâbit
(r.a.)’e arz etmişti.

Hz. Ömer (r.a.) müddeâ aleyh sıfâtiyle mahkemeye gelmiş, Hz. Zeyd (r.a.), Hz.
Ömer (r.a.)’e arz-ı hürmet eylemişti.

Hz. Ömer (r.a.) bu vaziyetten müteessir olarak şu  sözü söyledi:

– “Tarafgîrliğin ilk alâmeti budur!”

Hz. Ömer (r.a.), Hz. Übey (r.a.) ile yan yana oturdu. Hz. Übey (r.a.)’in
delili yoktu. Hz. Ömer (r.a.) de aleyhindeki da’vâyı kabul etmiyordu. Hz. Übey
(r.a.) yemîn teklif etti. Hâkim Hz. Zeyd (r.a.) de Hz. Ömer (r.a.)’in
mevki’ini nazar-ı dikkate alarak Hz. Übey (r.a.)’den bu talebi geri almasını
ricâ etti.

Hz. Zeyd (r.a.)’in bu tarafgirliğinden hiddetlenen Hz. Ömer (r.a.) şu sözleri
söyledi:

– “Senin huzûrunda âhâd-i nâstan biriyle Ömer müsâvî olmazsa hiç bir vakit
hâkimliğe lâyık olmazsın!.”

          (Hz. Ömer (r.a.), Hz. M.Sâmi (k.s.), Sh. 88-89)

MÜSLÜMAN HAKLARI

Müslümanın belli başlı hakları şunlardır:

– Karşılaştığın zaman selâm vermek.

– Davetine icâbet etmek.

– Aksırdığı ve “Elhamdülillâh” dediği zaman, “Yerhamükellâh” demek.

– Hastalandığında ziyaretine gitmek.

– Öldüğü zaman cenazesine katılmak.

– Kendisine verilen sözde durmak.

– Akıl danıştığı zaman, doğruyu söylemek.

– Gıyabında kendisini korumak.

– Kendin için sevdiğini onun içinde sevmek; kendin için hoşlanmadığını onun
için de hoşlanmamak.

Enes (r.a.)’in rivayetine göre Resûl-i Ekrem şöyle buyurmuştur:

“Müslümanların sende dört hakkı vardır: İyilik yapanlara yardımcı olman,
günahkarlar için mağfiret dilemen, gıyâblarında onlara dua etmen ve tevbekâr
olanlarını sevmendir.

Abdullah b. Abbas (r.a.): “Aralarında merhametlidirler (Feth: 29) âyet-i
celîlesinin manasında iyileri kötülerine, kötüleri de iyilerine dua eder,
demiştir. Meselâ Resûl-i Ekrem’in ümmetinin salihleri, diğer salih kimseleri
gördükleri zaman:

“Allah’ım! Bu zata kısmet ettiğin bu hayrı, hakkında mübarek kıl ve bu
iyiliklerin devamını nasib et. Bizi de iyiliklerinden bereketlendir.” Kötü
kimseleri gördüğü zaman ise:

“Allah’ım! Bunu hidayete ulaştır, kusurlarını bağışla ve sürçmelerini mağfiret
et.” diye dua ederler. İşte aralarındaki şefkat ve merhametleri budur,
demiştir.          (İhya, C: 2, Sh: 477-478)

ORUCUN ŞARTLARI

Orucun farziyetine ve edasının farziyetine, sıhhatına dair şartlar vardır.
Şöyle ki:

Oruç ile mükellefiyet için İslâm, akıl, bulûğ şarttır. Binaenaleyh bu
vasıfları câmi olmayan bir şahıs için oruç farz değildir. Şu kadar var ki âkil
ve mümeyyiz olan bir İslâm çocuğunun orucu, bir nâfile sahîh bulunur.

Orucun edâsı farz olmak için sıhhat ve ikâmet şarttır. Binaenaleyh hasta veya
misafir olanların bu halde oruç tutmaları icâp etmez. Bunlar bilâhare kaza
ederler.

Bir orucun edâsı sahîh olmak içi niyet ve hayz ile nifastan tahâret şarttır.

Binaenaleyh niyet edilmeksizin tutulan bir oruç, müçtehitlerin cumhuruna göre
şer’an muteber değildir. Hayız veya nifas halinde bulunan bir kadının oruç
tutması da sahîh olmaz. Ramazan-ı Şerîf orucunu bilâhare kaza etmeleri lâzım
gelir.

(Büyük İslâm İlmihali, Ö.N.Bilmen, Sh. 277)

DUÂ-İ ARŞ

(RAMAZÂN AYININ EVVELİNDE VEYA

ORTASINDA VEYA ÂHİRİNDE

ÜÇ (3) KERRE OKUNACAK)

Bismillâhirrahmânirrahîm.

Allahü Rabbün Ehadün Samedün Ferdün li’l âlemîne Nebiyyinâ Muhammedün Erselehu
Mübeşşirân. Li’l kâfirine münzirun münziran minennâri ve münziran Nebiyyinâ
Muhammedün Ehadün Hâmidün ve Kâsimün ve Şâhidün li’l mü’minîne ve Kâimun
Nebiyyinâ Muhammedün ve hüve Nebiyy’ül Mustafa Sallallahü teâlâ aleyhi ve
sellem. Vel İmâm’ül Mürtezâ Ver Resûl’ül Müctebâ Nebiyyinâ Muhammedün hüver
Resûl’ül Mürselü Sâhib’ül Kitâbi Münziru Vel kitâb’ül Mecdü Nebiyyinâ
Muhammedün Sâhib’ül Livâi vel Minberi vel Bu’zakil ezheri ver Rızâi vel
Kevseri Nebiyyinâ Muhammedün ve zeynül Cinâni Ahmedün Abdün Mutî’un ’Âdilun
Abdün Cevâdün Nâfiun l’il müşrikîne kâilun Nebiyyinâ Muhammedün ve Şefî’unâ
Muhammedun ve Resûlünâ Muhammedün fahrun lenâ Muhammedün hayrun lilâlemîne
Şefî’un lilmüznibîne velmücrimîne Nebiyyinâ Muhammedün ihtârahû ve erselehû fî
halkıhî şerrefehû yühibbühû Nebiyyinâ Muhammedün Sallallahü a’lâ Seyyidinâ
Muhammedin ve Âlihî ve Sahbihî ecmaîne bi Rahmetike yâ Erhamerrâhimîn.

AREFE GÜNÜ DUASI

Lâ ilâhe illallahü vahdehule şeriykele lehülmülkü velehülhamdü biyedihihayr
vehüve ala’ küllü şeyyin kâdır.

İFTAR DUASI

Allahümme leke sumtu’ ve bile amentü ve aleyke tevekkeltü ve ala rızkıke
eftartü.

Allah’ım senin rızan için oruç tuttum. Sana inandım. Sana güvendim. Senin
rızkınla orucumu açıyorum.

YEMEK DUASI

Elhamdülillah Elhamdülillah Ellezi et’amenâ ve segânâ vecealenâ minelmüslimîn.
Allahûmmağfir verham Vahfez sâhib’it-taami velâkilin velimen se’â fîhî
vêlîcemi il mü’minîne vel mü’minât, vel müslimîne ve müslîmât el ahyaû minhüm
vel emvât. Birahmetikê ya erhamer Rahımîn.

Allahümme nevvir gulûbenâ bî envâri muhabbetike ve zikrike ve şükrike ya zel
celâli vel ikrâm.

Allahümme ahyina hayaten tayyibeten bis sıhhati vesselâmeti vel âfiyeti
fiddini veddünya vel âhirâti (haseneh.) İnneke â’lâ külli şey’in kâdîr.

Allahümme innâ nes’elüke tamamen nı’meh ve devamel afiyeh ver zükna husnel
hatimeh.

Allahümme zıd velâ tenkus bi hurmetin Nebiyyî Sallallahû Aleyhi Vesellem. Ve
bi hürmeti Sırrı Suratil FATİHÂ...

İSLÂMDA İLK OLARAK KILINAN CUMA NAMAZLARI

Peygamberimiz, Mekke’de müslümanları Kâbe Mescidinde bir araya toplayıp cuma
namazı kılmak imkanını bulamamıştır.

Musab b. Umeyr, Medine’ye gittiği zaman, cuma namazı kılmak için
Peygamberimizden izin istemiş, Peygamberimiz de, ona gönderdiği mektupta;cuma
günü zevâl vakti çıktıktan sonra, cemâatle kılacakları iki rekât namazla
Allah’a yaklaşmağa çalışmalarını ve bu vesile ile müslümanlara hitapta
bulunmasını emr etmişti.

Bunun üzerine Mus’ab b. Umeyr, Kubâ’da Sâ’d b. Hayseme’nin evinde oniki kişi
topladı ve bir koyun kesilerek yenildi.

Mus’ab b. umeyr, İslam tarihinde, müslümanları cuma namazı için tek toplayan
kişi idi.

Es’ad b. Zürare’de, Medine’de Nakiülhadamat’ta (Beyâza oğullarının Kara
Taşlıkıında) kırk kişi toplayıp cuma namazı kılmışlardı.

Peygamberimiz de, Medine’ye girerken, Sâlîm b. Avf oğullarının oturdukları
Rânuna vâdisindeki mescidde ilk defa olarak cuma namazı kıldırmışlardır.

Halid b. Abdullah’a göre: Peygamberimiz, Kubâ’da kaldığı evde ilk defa olarak
iki rekat cuma namazı kılmış ve hutbe irâd etmiştir.

          (İ.Tarihi, C. 8-9, S. 102-103)

YETİŞEN HAFIZLARDAN BAŞLICALARI

Peygamberimizin te’sirli teşvikleri neticesinde, en kısa bir zamanda pek çok
hafız yetişmiştir.

MUHACİRLERİN FAZİLETLERİ

Kur’an gibi Hadis de bu güzel insanların (muhacirlerin) faziletini bize takrir
eder, bu büyük insanların taşımış oldukları yüksek hasletleri anlatır.

Peygamberimiz, hicret hadisesinin büyük şanını göstermek ve muhacirlerin haiz
oldukları fadl ve fazileti anlatmak için bir defa şu sözü söylemişti:

“Hicret olmasaydı ben de Ensar’dan biri olurdum.”

Yine Ömer (r.a.)’den rivayetle Peygamberimiz:

“Amellerin kıymeti ancak niyete göredir. Herkesin niyet ettiği neyse eline
geçecek olan ancak odur. Artık nail olacağı bir dünya ve nikâh edeceği bir
kadın için hicret etmişse hicreti Allah ve Resûlü rızası için değildir.”

Peygamberimiz: “Kıyamet günü ümmetimden bir takım insanlar, güneş ışığı gibi
nurla geleceklerdir,” dedi.

– Bunlar kimlerdir ya Resulûllah? denilince, Peygamberimiz:

– Bunlar fukara-yı muhacirindir. Bütün şiddetlere karşı onlarla korunmak
mümkündür. Bunlar ölürken bile istediklerini sinelerinde saklarlar. Kıyamet
günü onlar arşın her tarafından çıkıp gelirler.”  (Müsned, Ahmed Bin Hanbel)

“Resul-i Ekrem Hendek’e çıkmışlardı. Muhacirler ve Ensar, soğuk bir günde yeri
kazmakla meşguldüler. Çünkü onların bu işlerini görecek kürekleri yoktu.
Resul-i Ekrem ashabının düçar oldukları yorgunluk ve açlığı gördükten sonra
dua etti: Ya Rabbi! Asıl hayat, Ahiret hayatıdır. Muhacirlerle Ensar’ı
mağfiretine layık gör.”

          (Siyer-i Nebi, Cilt: 2, Sh: 419)

AKİKA KURBÂNI

Buhâri’nin Kitâb-ül Akîka nâmıyla açtığı bir bâbında beyân olunduğu üzere,
yeni doğan çocuğun başındaki saç kesildiği sırada kesilen koyuna “akîka
kurbânı” denir. Yeni doğan çocuğun başındaki saça da Akîka denir.

İmâm Mâlik, Şâfiî ve Ahmet bin Hanbel’e göre akîka kurbânı kesmek sünnettir.
İmâm Ebû Hanîfe’ye göre ise müekked sünnet değildir. Hâli vakti yerinde
olanlara akîka kurbanı kesmek lâzımdır. Eğer akîka kurbânı kesilecek ise,
çocuğun doğumunun yedinci günü kesilir.

İbn-i Hıbbân’ın Sahîh’inde Hazret-i Âişe (r.anha)’dan rivâyetine göre, Resûl-i
Ekrem (s.a.v.), torunları Hasan ve Hüseyin (r.a.)’ın doğumlarının yedinci
günlerinde akikalarını kesmiş ve adlarını koymuştur.

Tirmîzi’ye göre yedinci günü kurbân kesilemezse ondördüncü günü, o gün de
kesilemezse yirmi birinci günü kesilmelidir. Sonra da kesilebilir.

Tirmizî’nin Hazret-i Âişe (r.anhâ)’dan rivâyet ettiği bir Hadîs-i Şerif’e
göre, Resûl-i Ekrem (s.a.v.): “Erkek çocuk için ikisi birden kesilmek üzere
iki koyun, kız çocuğu için de bir koyun kesilmesini buyurmuştur.”

Akîka’nın sünnet olmasının hikmeti:

İbrâhîm (a.s.)’ın oğlunun sûreti koç sûretine büründü. İşte bu akîka’nın
sebebidir ki, her insan akîka karşılığında bir rehindir.

Eğer Allah koçu fidye olarak göndermese idi, kıyâmete kadar insanlara
çocuklarından birini kesmek -sünnet- âdet olurdu.

          (Hz. İbrâhîm (a.s.), Hz. Mahmud Sâmi (k.s.), s. 118-119)

ORUCU BOZAN ŞEYLER

1- Bilerek yeyip içilen ve oruca münafi oldukları halde yapılan şeyler, orucu
bozar. Ve bunların bir kısmı kaza, bir kısmı kefareti icâb ettirir.

2- Uyku halinde bir şeyi yemek içmek.

3- Oruçlu olduğu halde sehven yemek yiyene, oruçlu olduğu söylenince yemek
yemeye devam etmek,

4- Diş arasında kalmış taam, nohut tanesi kadar varsa ve yutulursa oruç
bozulur. Nohuttan küçükse bozulmaz.

5- Susam ya da buğday tanesi kadar bile olsa böyle bir şey dışarıdan alınıp
yutulursa.

6- Zorla kusmak.

7- Kendi kendine gelen kusmuk ağız dolusundan çoksa.

8- İki yoldan başka herhangi bir uzva mukarenet sonucu meni gelmesi orucu
bozar.

9- Zevcesini elbisesi üstünden tutmakla menisi gelen kimse, zevcesinin
cildinin hareretini hissetmişse orucu bozulur. Aksi halde bozulmaz.

10- İhtikar ve burna akıtılan ilâç, kulağa damlatılan yağ orucu bozar.

11- İçeri nüfuz eden ilaç orucu bozar.

          (Büyük İslâm İlmihâli, Sh: 290)

a a a

İhlas Sûresini 100 defa okuyan kimsenin 50 yıllık günahını Allah mağfiret
eder; kan dökmedikçe kimsenin malına zarar vermedikçe, kimsenin ırzına zarar
vermedikçe ve içtiği şeylere dikkat ettikçe.           (Dualar ve Zikirler, s.
196)

AKŞAM VE İFTAR

H İftar vakti girince duâ ile oruç hemen açılmalıdır. Besmele ve duâyı
müteakip hurma ile, yoksa su ile açmak evlâdır.

H Akşam namazını edadan sonra iki rek’ât da olsa “evvâbin” namazı
kılınmalıdır.

H Akşam fazla yememeli mide doldurulmamalı, yemeği müteakip duâ edilmeli,
eller yıkanıp, dişler misvâklanmalıdır.

H Yatsıya gitmeden abdest tazelenmeli, teravih de cemaatle kılınmalıdır.

H Temizliğe dikkat edilmeli ve güzel kokular sürünülmelidir.

SAHURA KALKIŞ

H Sahura mutlaka kalkılmalıdır.

H İmsaktan önce Besmele ile kalkıp duâ ve şükürden sonra ağız misvaklanmalı,
abdest alınmalıdır.

H İki rek’at da olsa “Teheccüd Namazı” kılınmalıdır.

H Sahur yemeği mutlaka yenilmeli, hiç olmazsa su içilmelidir. Mide tıka-basa
doldurulmamalıdır.

H Yemeği müteakip duâ etmeli, el ağız yıkanılmalı ve oruca niyet etmelidir.

H Sabah namazına kadar uyumadan zikir ve münacaatla meşgul olunmalıdır.

H Seher vaktinin kıymeti bilinmeli ve istifade edilmelidir.

H Sabah namazının sünnetini evde kılıp, camiye gidilerek cemaatle namaz eda
edilmelidir.

ORUCUN FAZİLET VE FAYDALARI

Oruç, herhangi bir faydasından dolayı değil, Allah (c.c.)’ın emri olduğu için,
Allah (c.c.)’ın emri yerine getirilmiş olmak için tutulur.

Bununla birlikte, orucun da, namaz gibi ferdî, ictimâi, rûhî, bedenî bir takım
faydaları da vardır.

İnsan, oruç sayesinde, nefse ve nefsin arzularına hâkim olmak melekesini
kazanır.

Kötü meyillerden, kötü arzulardan, mâsiyet ve günâhlardan, mânevî
tehlikelerden sakınır, takvâ mertebesine erer.

Oruç, insanı, gerektiğinde nefsin bütün arzularını yenebilecek bir irâde
gücüne sahip kılar, günlük itiyadların esâretinden kurtarır.

Her türlü ferâgata, fedakârlığa alıştırır.

Açlık elemini duymak hususunda zenginle fakiri birleştirir.

Zenginlere, fakirleri düşündürür.

Gururu giderir.

Günün birinde yiyecekten, içecekten mahrum kalındığı zaman, açlığa, susuzluğa
katlanmak gücünü kazandırır.

Oruç, insanı, riyasızlığa ve ihlâsa alıştırır.

Oruca riyâ karışmaz.

Nitekim, bir Hadis-i Şerîfde Peygamberimiz (s.a.v.) “oruçta riyâ yok!”

Yüce Allah da “Adem oğlunun her amelinde kendisi için bir haz ve menfaat
vardır.

Fakat, oruç, böyle değildir.

Oruçlu kişi, benim rızam için, yemesini, içmesini, cinsî arzularını
bırakmıştır.

Oruç, benim içindir. Onun ecrini de ben vereceğim!” buyurmuştur.   (Sohbetler,
M.Asım Köksal)

X X X X X

RAMAZAN-I ŞERÎFİN İHSÂNI

Allahü Teâlâ (c.c.) bu ümmete Ramazan-ı şerîfte, daha önce hiç kimseye
vermediği beş şey ihsân eder:

1– Birinci gecesi: Hak Teâlâ bu ümmete rahmet nazarı ile bakar. Rahmetle
baktığı kuluna ihç azâb etmez.

2– Hak Teâlâ bütün meleklere: Bu ayda ibâdeti bırakıp Habîbimin ümmetine
istiğfar edin! buyurur.

3– Cennet meleklerinin reisi “Rıdvân”a, Hak Teâlâ: “Cenneti süsle ve
kapılarını aç. Eğer Resûlümün ümmetinden ölen olursa, cesedi gelinceye kadar
rûhu Cennet’e girsin” buyurur.

4– Allah (c.c.) Cehennem meleklerinin reisi Malik’e “kapıları kapa, günahkar
biri ölürse bu ayda azab olunmasın” buyurur.

5- Allahü Teâlâ (c.c.) Kadir gecesini bu ümmete vermiştir. O gece Hak Teâlâ’ya
ibâdet edenin günâhları afv edilir. O gecede bütün Ramazan ayı boyunca
Cehennem’den âzâd olanların sayısınca günâhkar mü’minler âzâd olur.
(Dört Büyük Halife)

Resûl–i Ekrem salla’llahu aleyhi ve sellem şöyle buyurmuştur:

Üç kimse vardır ki onlar, sorulmazlar (kendilerine kıymet verilmez ve hiçbir
amelleri kabul edilmez):

1– Ululukta Allah (c.c.) ile yarışa kalkışan, çünkü Allah (c.c.)’ın ridası
büyüklük, izârı da izzetidir.

2– Allah (c.c.)’ın emirlerinden şüphe eden,

3– Allah (c.c.)’ın rahmetinden ümit kesen kimselerdir.

Z Z Z Z Z

ORUCU BOZUP HEM KAZAYI

HEM KEFARETİ GEREKTİREN ŞEYLER

          1-       Cinsi münasebette bulunmak.

          2-       Yiyecek cinsinden bir şey yemek.

          3-       İçecek cinsinden bir şey içmek.

          4-       Ağzına giren yağmuru, karı, doluyu yutmak.

          5-       Tütün içmek, öd ve anberle tütsülenmiş dumanı boğazına veya
genzine çekmek.

          6-       Enfiye çekmek.

          7-       Çiğ et yemek.

          8-       İç yağı yemek.

          9-       Pastırma yemek.

          10-      Buğday tanesini, kavrulmuş veya başağından yeni çıkarılmış
arpa tanesini yemek, yani yutmak veya çiğneyip tadını almak.

          11-      Susam tanesini veya yiyecek cinsinden olan o kadarcık başka
bir şeyi ağzın dışından alıp yemek.

          12-      Kilermeni denilen devâ çamurunu yemek.

          13-      Kilermeni dışında yemeği alışkanlık haline getirdiği çamuru
yemek.

          14-      Biraz tuz yemek.

          15-      Karısının ya da sevdiği kimsenin tükrüğünü yutmak.

          16-      Gıybet ettikten sonra “orucum bozuldu” diye bilerek oruç
yemek.

          17-      Kan aldırdıktan sonra “orucum bozuldu” diye bilerek oruç
yemek.

          18-      Aşırı arzu ile fakat menisi gelmeksizin okşama ve öpmeden
sonra, oruç bozuldu zannıyla orucunu yemek.

          19-      Bıyıklarına yağ sürdükten sonra bıyık yağlamanın orucu
bozar zannıyla orucu yemek.

          20-      Ramazanın gündüzünde cinsi münasebet için zorlanıp  tehdit
edilen kişiye, kadın oruçlu olduğu halde kendini teslim etmek.
(Nimet-i İslâm, S. 602)

ORUCU BOZMAYAN ŞEYLER

          1-       Unutarak yemek.

          2-       Unutarak içmek.

          3-       Unutarak cima yapmak.

          4-       Unutarak hem yemek, hem içmek ve hem de cima yapmak.

          5-       Dokunma, oynaşma veya öpmekle değil de, sadece bakmak veya
düşünmekle meninin gelmesi.

          6-       Meni gelmeksizin öpmek.

          7-       Uyurken ihtîlam olmak (düş azma).

          8-       Cünüp olarak sabahlamak, hatta o gün veya günlerce cünüp
kalmak.

          9-       Ağza gelen balgamı yutmak.

          10-      Burnun içine inen akıntıyı çekip yutmak.

          11-      Suya dalıp kulağına su kaçması.

          12-      Kendinin elinde olmayarak boğazına duman girmesi.

          13-      Boğazına toz girmesi.

          14-      Boğazına sinek kaçması.

          15-      Ağzına aldığı ilacın tadının etkisinin boğazına ulaşması.

          16-      Dişleri arasında sahur artığı olarak kalan ve nohut
tanesinden küçük olan şeyi yemek.

          17-      Ağza dışarıdan susam tanesi kadar bir şeyi alıp, ağızda
yavaş yavaş kaybolacak ve boğazda tadı duyulmayacak şekilde çiğnemek.

          18-      İdrar yoluna ilaç akıtmak.

          19-      Bıyık yağlamak.

          20-      Kendi kendine çok dahi olsa kusmak.

          21-      Gelen kusmuğun geri gitmesi.

          22-      Parmak salıp azıcık kusmak.

          23-      Ağıza az miktarda getirilen kusmuğun geri gitmesi veya geri
alınması.

          24-      Hacamat olmak, yani kan aldırmak.

          25-      Sürme çekmek.

          26-      Gıybet etmek.

          27-      Orucu bozmaya niyetlenmek. Çünkü ortada fiil yoktur.

                                          (Nimet-i İslâm, S. 590)

RAMAZAN

Ramazan ayında dört hasleti çoklaştırınız. İki haslet ile Rabbinizi
kendinizden razı kılarsınız. Diğer iki hasletten ise müstağni olamazsınız (her
zaman yapmanız lâzım).

Biri, “Lâ ilâhe ill-Allah” demek, ikincisi ise Allah (c.c.)’dan afv dilemek
üzere “tevbe ve istiğfar” etmektir. Kendisinden müstağni olmayacağınız iki
haslet ise; “Rabbinizden cenneti istemek ve cehennem ateşinden ona
sığınmaktır.”

– Kim inanarak ve sevabını isteyerek, ramazanda oruç tutarsa onun geçmiş ve
gelecek günâhları bağışlanır.

Allah-û Teâlâ (c.c.) (Hadîs-i Kudsî’de) buyuruyorlar ki:

– “Âdemoğlu’nun her ameli kendisi içindir. Oruç müstesna o benim içindir. Onun
mükâfatını ben vereceğim Allah-ü Teâlâ (c.c.)’nın, kendi nefsine izâfe ettiği
ibâdet sana kâfidir.”

Resûlullah (s.a.v.) buyuruyor:

“Benim ümmetime Ramazan ayında beş haslet verildi. Bu hasletler onlardan önce
geçen ümmetlere verilmemiştir:

1– Allah (c.c.) katında, oruç tutanın ağzının kokusu misk kokusundan daha
güzeldir. 2– İftar edilinceye kadar, melekler onlar için istiğfar eder. 3–
Ramazan ayında bütün şeytanlar bağlanır. 4– Allah (c.c.) her gün cenneti
zinetlendirir ve; “Salih kullarım, kendilerinden kötülüğün ve ezânın
men’edilmesini istiyor” buyurur. 5– Ramazan ayının son gecesinde, Allah (c.c.)
onları afveder.”          (İ.Gazâlî, İhyâ-ı  Ulûmid-Dîn)

ÖLÜMÜ ZİKRETMEK

İmam Mâlik ve İbni Mâce şöyle rivayet etmişlerdir:

İbni Ömer (r.a.)’den rivayet olunan hâdiste şöyle demiştir:Ben Allah’ın
Resûliyle birlikte oturduğum sırada “Ensardan bir zat (Peygamber sallallahu
aleyhi ve sellem’in yanına) gelerek, selâm verdikten sonra, “Ey Allah’ın
Resûlü! Mü’minlerin hangisi daha faziletlidir?” diye sordu. Resûlullah:

– Huy bakımından en güzel olanlarıdır, buyurdu. O zat:

– Mü’minlerin hangisi daha akıllıdır? dedi. Resûl-i Ekrem:

– Ölümü en çok zikredeni, ölümden sonrası için en güzel (tedbir alıp)
hazırlananıdır. İşte onlar akıllı insanlardır”  buyurdu.”

Hadîs-i Şerîfde şöyle vârid olmuştur:

Sahabelerden biri tarafından Peygamber (s.a.v.)’e: Ya Resûlullah (Kıyamet
Günü’nde) şehidlerle beraber hiç bir kimse haşredilecek mi? (Yani toplanıp bir
araya gelecek mi?) diye soruldu. Allah’ın Resûlü, “Evet, gündüz ile gecede
yirmi kez ölümü hatırlayıp düşünen kimsedir” buyurdu. (Ölüm-Kıyâmet-Ahiret,
Sh: 20-21)

ÖLÜMÜ VE AHİRETİ HATIRLAMAK

İmam Müslim’in Ebu Hüreyre (r.a.)’den rivayet ettiği hadiste Ebu Hüreyre şöyle
demiştir:a

Peygamber (s.a.v.) Efendimiz annesinin kabrini ziyaret ederek ağladı ve
etrafındakileri de ağlattı. Sonra Peygamber:

“Annem için istiğfar etmekliğim hususunda Rabbimden izin istedim fakat bu izin
bana verilmedi. Ben annemin kabrini ziyaret etmem hakkında Rabbımdan izin
istedim de bana bu izin verildi. Binaenaleyh sizler de mezarları ziyaret
ediniz. Çünkü mezar ziyareti (insana) ölümü hatırlatır.

İbni Mâce’nin rivayet ettiği hadiste Resûl-i Ekrem (s.a.v.) Efendimiz:

“Ben sizleri mezarları ziyaret etmekten menetmiştim. Fakat (bundan böyle)
sizler kabirleri ziyaret ediniz. Zira kabirleri ziyaret etmek (insanları)
dünyaya dalmaktan alıkoyar ve âhireti hatırlatır” buyurdu.

SADAKA-Î FITIR

Fıtır sadakası Ramazan-ı Şerifin sonuna yetişen ve zaruri ihtiyacından başka
en az nisap miktarı bir mala mâlik bulunan her hür müslüman için verilmesi
vacip olan bir sadakadır. Sevap için verilen, yaratılış atıyyesi demektir.

Bu sadaka, bir muavenet (yardımlaşma) dir. Orucun kabulüne, ölünün
sekaratından ve kabrin azabından kurtuluşa bir vesiledir.

Yoksulların ihtiyaçlarını gidermeye, bayram gününün neşvesinden onların da
istifade etmelerine bir yardımdır.

Fıtır sadakası Ramazan bayramının birinci günü fecrin doğmasından itibaren
vacib olursa da bundan önce de sonra da verilebilir.

Fıtır sadakası nisap miktarı mala mâlik olan her hür müslüman için vaciptir,
velev ki çocuk veya mecnun bulunsun. Bunların velileri bunların mallarından bu
sadakayı vermezlerse bunu kendileri baliğ olduktan veya sıhhat bulduktan sonra
ödemekle mükellef bulunurlar.

Ramazan ayında bir özürden dolayı oruç tutmakla mükellef olmayan kimseye de
fıtır sadakası vaciptir.

Bir kimse kendi malından zevcesinin veya büyük evladının  fitrelerini
izinleriyle verecek olsa kifayet eder.

Bir kimse fıtrasını bir fakire, verebileceği gibi bir kaç fakire de verebilir.

Fıtır sadakası mükellefin bulunduğu yerdeki fakirlere verilmelidir. Başka
yerlere gönderilmesi mekruhtur.

(İslâm İlmihali, Sh: 363)

